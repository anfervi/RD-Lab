<author id="8e9dc2bab6d6b35d8ce18310430174d1" url="caesar72.blogspot.com.ar" feed="http://caesar72.blogspot.com/feeds/posts/default" country="AR">
	<documents count="10">
		<document id="98754e33cac36ec289db142d2dd7a4a3" url="http://caesar72.blogspot.com/2013/06/100-pagines.html">			<content><![CDATA[Un puny de vegades passa que aquest o aquell altre conegut, amic, germà, sempre de bona fe, ens recomana un llibre: Oh! "L'ombra del vent", és una passada!. Ah!, que no coneixes aquest escriptor?, o aquell altre?, és brutal!, et deixarà enganxat, és boníssim!. La força i l'entusiasme que et transmet qui t'ho recomana t'indueix a començar el llibre amb una fam extraordinària. Molt sovint, també passa que des del principi aquell escriptor, o el tema del llibre, o vés a saber què, no et transmet res, no es connecten els fils intangibles que et produeixen aquella sensació plaent i acabes fabricant al cervell una truita de cabòries que, pàgina a pàgina, se't menja l'esperança. La inèrcia que duus empès per l'embranzida inicial fa que tot i no connectar, tu segueixis llegint i llegint, perdent i perdent el temps, quedant-te clapat més ràpid a cada intent, però tu allà!, valent, tossut com un ase, persistint en l'error fins al final, per no trair no sé què, per no trair la teva capacitat de patir, suposo.Desenganyat. Per tu, 'L'ombra del vent' és una tifa, és com aquell cigarret fet de tires de plàtan que volies fumar-te de sagal; intentaves fumar-te'l xuclant com una bèstia, però no tirava, noi, no hi havia manera. I aquest llibre no és una tifa perquè jo ho digui, és una tifa per la meva manera subjectiva d'entendre les coses, en lìnies generals puc esta equivocat del tot. És una tifa per mi, no per tu, potser a tu et sembla tot el contrari, com així li va succeir a qui me l'aconsellà. I ara vaig on vull anar a espetegar: als llibres els hi has de donar 100 pàgines. Si en 100 pàgines no t'ha dit res: deixa'l, tira'l, crema'l, regala-li a qui creguis que li podrà agradar. Tenim molts llibres a llegir, moltes coses per aprendre, i molt poc temps per encabir-ho tot. En 100 pàgines t'ha d'haver dit alguna cosa. Selecciona, pren el consell de l'amic, faltaria més, però dóna-li 100 pàgines i decideix. És igual que sigui un best-seller, és igual que sigui un regal, tant dóna que el mateix Tolstoi te l'hagi xiuxiuejat a cau d'orella mentre dormies: 100 pàgines, ni una més. Jo només trenco la regla sagrada amb Paul Auster, li he llegit tot, per amor incondicional i per rebequeria. Amb ell, encara que a la pàgina 100 no n'estigui convençut del tot, tiro fins al final; però d'aquesta recomanació, no en feu cas en absolut, si llegiu Auster i no us diu res, a la pàgina 100, tireu-lo per la finestra.]]></content>
		</document>
		<document id="4a6ff8ad4930c0b3b5c0c0e67fd77be6" url="http://caesar72.blogspot.com/2013/07/caixa-parlem.html">			<content><![CDATA["AIXÒ ÉS MOLT GROS!, MOLT GROS!"Jo, ahir al despatx, desesperat.Resulta que des de fa 25 anys presentem el model de retenció de l'IRPF trimestral i el resum anual a "la Caixa". Un tràmit que la nostra empresa realitza en representació dels nostres clients, i del qual nosaltres en som responsables. Amb els de la Caixa (parlem?) la veritat és que ja no hi parlo d'aquest assumpte perquè després de realitzar-nos aquest tràmit de cara a Hisenda des de fa tants anys, em limito a portar-los els resums (uns impresos) i Santa bona Maria. Els hi deixem amb antelació perquè els nanos no hagin de corre per presentar-ho a Hisenda i al cap d'uns dies els recullim a l'oficina St. Roc, en el nostre calaix d'empresa. En 25 anys mai havíem tingut cap problema.Fa cosa de dos setmanes ens van començar a venir els clients amb un requeriment d'hisenda que indicava que el model anual (model 190) no havia estat presentat. El primer dia van venir 15 clients, el segon 25 i així fins a comprovar que tots els clients ho havien rebut. Comprovo la meva còpia i m'adono que la Caixa em va entregar un feix on hi havia a dalt totes les copies i després tots els originals al dessota. És a dir: es van limitar a separar l'original de la còpia i m'ho entregaren una altra vegada a mi sense haver-ho presentat a Hisenda. Vamos Rafa!Aquest model, el 190, és un resum que exigeix Hisenda perquè els hi reflexis el total dels 4 trimestres que has estat pagant com una refotuda formigueta durant tot l'any, i per tant, no has de liquidar res, només has de reinformar-los del que ja saben. Algú m'hauria d'explicar en alguna llengua que comprengui per quin dijous he de fer un resum anual al cap de l'any si Hisenda ja té aquestes dades. A part de la feinada, que ja no la compto, jo tinc la teoria de què volen que ho presentis per veure si falles, per veure si els sona la flauta i erres alguna dada, així et podran sancionar amb totes les de la llei. No teniu les dades? Oi que les teniu? Doncs no!, és igual, ara presentem el resum anual i si falles, doncs mira, et ficaré un aparatet i notaràs una sensació estranya al final del recte. Quins collons!Bé, la cosa és que vaig a la Caixa a demanar explicacions i així fer ús del seu lema (parlem?) al peu de la lletra. El nano que sempre ens atén em diu que va de cul i que m'ho mirarà i lalala i que la seva iaia ara s'ha posat a fumar de cop i volta, amb 89 anys que té la dona. I amb aquestes excuses anàvem el primer dia, i el segon i al final admeten l'error però clar, em diuen que el fet de presentar-ho és una "deferència" que han tingut tot aquest temps amb nosaltres perquè ells no en tenen "cap obligació" de fer aquest tràmit. Quina barra! És que això no té nom, home! Deferència de què? Si porteu 25 anys presentant-t'ho i ara de cop i volta NO ho heu fet és UNA CAGADA com una casa de pagès, i punto.Me'n vaig a Hisenda amb la cara de vedell a punt de què li arribi l'hora a explicar l'aventura amb els de Parlem? —eh Puyal! Parlem?— i a veure quina mida té la guillotina on serem executats. El nano del mostrador em passa amb el xèrif de la Delegació i resulta que no hi poden fer res i que la fulla de la guillotina té una mida de 20.000. VINT MIL DOLLARS, NENS!. Ara només em queda negociar el fraccionament del pagament o l'ajornament de la nostra defunció, que és exactament el mateix.I clar, el caire que agafa la notícia que va penjar l'Albert Cano en relació als deutes que pengen del futbol, entre d'altres, el deute de 800 milions d'euros que tenen els clubs amb Hisenda, què?, com me'l prenc?. És a dir, la meva empresa no ha deixat d'ingressar un sol euro a Hisenda, tot el delicte que hem comés ha estat que per "deferència" dels Parlem? hem deixat de presentar un resum d'una informació que ells ja tenen a dins de l'ordinador, només han de prémer ENTER i els hi surt tot el que hem pagat durant l'any, però és clar, el resum, m'ha de presentar EL RESUUUM!. Els equips de futbol deuen 600 milions i jo no dec res, però això és igual, a mi un Zasca! de 20.000 i als equips de futbol ja passaré a reclamar amb venciment sine die, no?. Au va home va!Ja ho arreglarem això. No sé quin model d'immolació triar: dubto poderosament entre el "model col·lectiu", que seria adquirir una AK-47 i fer com aquell home d'Olot, pobre, que va perdre el cap i va pelar a mig poble, o bé el "model individual" de caràcter èpic: entrar a l'oficina disfressat de l'estrella de la Caixa i cremar-me a lo Bonzo, rotllo teletubie piròman.Res home, visca el futbol!, visca el Barça!, visca Hisenda! i visca la Caixa!.—Ei! Parlem?—Perdoni, com diu?]]></content>
		</document>
		<document id="5bfde403ac223aeaf0580904b56713ca" url="http://caesar72.blogspot.com/2013/07/dos-hores-amsterdam.html">			<content><![CDATA["Si no ens deixeu somiar, no us deixarem dormir" Anònim (Pintat en un parc de Terrassa)El viatge més guapo que he fet en ma vida va ser quan vam anar a Escòcia. Però res d'agafar un vol barat i plantar-se allà en hora i mitja, res, lo guapo de l'assumpte va ser que hi vam anar amb cotxe, sortint des d'aquí. Com us podeu imaginar, un viatge de 20 dies corrent-ho tot en bugati i travessant uns quants països, dona per moltes anècdotes, però això us serà rebel·lat en un altre article, avui només n'explicaré una de petita.Quan tornàvem d'Escòcia —al final del viatge— vam baixar fins a Hull, ja a Anglaterra, i allí, al vespre, embarcàrem en un ferry, el Pride of Britain, que —navegant tota la nit— ens portà a Rotterdam. La nit va ser mogudeta perquè al Ferry i anava una concentració internacional motar de Harleys Davinson que van amanir la festa regant-se a base de bé. La cosa és que l'Ignasi i jo —l'Ignasi és aquell "amic que un dia em va trucar" i jo li vaig agafar el telèfon— a les 8:00 del matí estàvem al port de Rotterdam sense haver dormit gaire per culpa d'una porta de la cabina que no tancava bé, i amb el vaivé dels pebrots, va estar donant la brasa tota la santa nit. Sortint d'allí, mig zombis, li vam preguntar a un senyor si Amsterdam quedava gaire lluny i l'home ens va dir que a uns 30/40 minuts.Tot el viatge a Escòcia va ser viscut a l'aventura, va ser viscut en llibertat, d'una manera deslliurada, sense programar, és a dir, abans de sortir no vam mirar-nos absolutament cap hotel, ni cap ruta, ni teníem la més mínima referència de res, per això va esdevenir el millor viatge que he fet mai. Així que, arribats a Holanda, com res ens lligava a cap pla establert, vam tirar fins a Amsterdam. En arribar recordo que varem anar a unes Galeries comercials que estan enganxades a la Plaça Dam. Després, estiguérem fent el mec una mica per aquells carrers —tot observant els exemplars femenins, que tot s'ha de dir, estan de bandera!— i vam decidir "fer la gràcia" d'anar a un Coffe shop a fumar-nos un canyardu!Per un d'aquells carrers estrets trobàrem una noia —molt bufona però d'aixella peluda— que en aquell precís moment —devien ser quarts d'onze— obria el seu Coffe. Vam posar-nos còmodes i la noia ens va portar una carta amb els distints cànnabis i demés herbes psicoactives de les que disposava —va ser una escena com la del cambrer de Trainspotting ¿qué va a querer el señor?, però rotllo tranqui, sense injectar-nos. Les classes de productes eren variades, però com no teníem ni la més refotuda idea de què triar vaig escollir un nom que pogués recordar per sempre més i d'aquesta manera poder fer aquest article una mica més sucós. Al lector se l'ha de cuidar. Així és que vam decidir-nos per una cannabàcia de la classe: "Silverstone", com el circuit de Moto GP, suposo que el subconscient va connectar amb què allò ens posaria com una moto. Compràrem la quantitat justa per poder fer-nos una "Ela" —un petardo com una casa de pagès, per entendre'ns—, i quan la vam tenir cargolada, vam pagar a la noia bufona amb problemes d'higiene i li van dir: bones tardes! —parlant català es va a tot arreu, s'ha d'anar marcant paquet per Europa perquè si no se't mengen.Ja dins del cotxe —de tornada— encenguérem el porracu i com feia segles que no fumàvem la conversa va començar primer a animar-se, i després ja va començar a agafar un caire una mica sideral. Allò no era un material normal. Allò ens estava produint una tripada de llibre! I amb aquesta fenomenal castanya ens vam començar a ratllar per si venia ja la frontera amb Bèlgica i tomba i gira amb la proximitat de la duana. Mira si anàvem estupendus que feia 10 minuts que havíem sortit d'Amsterdam i ja estàvem patint per la frontera i les conseqüències que esdevindrien per anar fumant un porracu d'aquelles dimensions davant de les autoritats.Vam entrar en un túnel, i ja completament immerssos en una paranoia delirant pels efectes triposos de la punyetera Silverstone obrírem la finestra de l'auto i vam tirar mig petardo per la finestra: Que llestos! Fixeu-vos si hi havia perill d'ésser detinguts per les autoritats que la frontera amb Bèlgica vam passar-la a 60 per hora, perquè allà no hi havia ni el de l'anunci. Per la de Luxenburg, crec que vam passar en quarta (allà hi havien rostolls, com els dels Westerns). Per la de França vam passar en pilotes perquè feia una calda de cal déu i allà no hi havia ni un trist fotògraf per immortalitzat l'esdeveniment. Això sí, quan vam arribar a la frontera d'Espanya, sí que hi havia una duana, amb garita i tot. Mentre passàven, el policia nacional —que estava llegint— va elevar una mica el cap i crec que fins i tot va moure lleugerament una cella.(a Pep Bobal, qui me'n feu recordar)]]></content>
		</document>
		<document id="8bcedad40c00aecefeb7015bba1662a8" url="http://caesar72.blogspot.com/2013/07/el-luxe.html">			<content><![CDATA[Teòricament —dit amb força: teòricament!— existeix una línia, una espècie de ratlla invisible, que tot i no fer sonar cap alarma quan la traspasses ni ser vetllada per cap guàrdia, delimita clarament on és el luxe i on és la mediocritat. Aquesta línia sembla ser que separa els cotxes de luxe dels que no ho són, les zones de la ciutat luxoses dels barris de pa sucat amb oli, les cases benestants de les barraques i el cava del xampany francès. Per entendre'ns: el luxe no fa mitjana amb res, és impermeable, tècnicament.Per saber de forma exacta on tenim el cotitzadíssim luxe, hi ha una colla d'experts nou-rics —els rics de veritat no ho fan— que cada dia ens capfiquen què està en la banda correcte i què roman pels segles dels segles en la vulgaritat. De forma subtil, van pintant la línia divisòria així que tenen la més mínima ocasió.A veure si entenc què és el luxe, posaré un exemple qualsevol: de forma objectiva podríem dir que anar a passar un cap de setmana en un buc de 25 metres d'eslora, dotat d'un servei filipí complert, perfectament uniformat, i que es blegui a tots els teus desitjos, sobre el paper podria ser un cap de setmana de luxe. Però ara imaginem que en aquesta embarcació tan fantàstica i tan ben servida resulta que hi va també un tontet sideral que t'està donant la brasa tot el cap de setmana explicant-te un sopar de duro rere l'altre, les 24 hores del dia. Tu intentes gaudir de la mar i de la seva inqüestionable bellesa però el tontet —que resulta ser l'amo de l'embarcació—no et deixa ni banyar-te en pau; fins i tot es llença amb tu a l'aigua per poder seguir explicant-te lo ric que és i la de quartos que arriba a tenir, perquè sinó t'explica tot el que té, s'ho fa a sobre, pobret.Ara imaginem que vas a la platja més tronada d'Espanya, no sé, a Lloret per exemple —amb aquell ambient. Arribes allà amb la teva Zodiac de lona mig apedaçada —de 2,95 metres d'eslora—,  i la feina es teva per salvar les primeres onades i poder-la situar en una zona navegable. El motor fa un soroll que et recorda de forma sospitosa una Derby Variant però mica en mica vas fent via fins que arribes a una cala deserta, prop de Tossa de Mar. No llences l'àncora perquè no en tens d'àncora. Els dos companys que t'acompanyen al viatge són uns catxondus. No porten a sobre ni la documentació però el que sí duen és una nevera de càmping ratllada, ben lletjota. És molt tronada però refreda d'allò més i a sobre és curulla de Weiss Damm, d'ampolla de vidre —of course—, no Estrella ni San Miguel, ni cap altra estafa similar: Weiss Damm, la de blat, que no sé si és de luxe o no però es la meva i s'ha acabat! I mentre esteu fent-vos un fart de riure amb les vostres bajanades Weiss va Weiss ve, mig torrats, quan l'ambient assoleix un estadi de catxondeo insuperable, apareixen nedant tres sardinetes que casualment estan sense parella, no parlen gaire bé l'idioma però us enteneu des del primer moment, i a més, estan de bandera i tenen ganes de vianda.L'única vegada que he provat el xampany va ser durant un viatge a Roma —de grandíssim record, per cert. L'Abel s'estava fumant a sobre per comprar mortadel·la italiana gegant, i ja vam detectar que sinó la comprava faria una marranada. Així és que entràrem en un súper perquè l'Abel pogués fer realitat el seu somni. Aquell vespre era Capodanno, i empesos per l'alegria, vam comprar dues ampolles de Moët & Chandon —no és dels millors, diuen els entesos, però me la bufa— i veritas est que estava sensacional, finíssim. Però la cosa no és que vam comprar xampany, la cosa és que en aquell viatge a Roma no hi va haver cap tontet sideral que m'expliqués lo bé que li va la vida i totes les coses que té.Si mai podem gaudir-lo —el luxe—, no em recordis cada 5 minuts on som, que aleshores m'embafa i perd la gràcia, rei.]]></content>
		</document>
		<document id="d5401b0420087da4e917250c0166e226" url="http://caesar72.blogspot.com/2013/07/els-nens-no-diuen-mentides.html">			<content><![CDATA["Què en farem del desig, ara que hem trobat l'amor?"David Carabén. Mishima. El Temple.L'edifici on vivíem amb els pares tenia 8 plantes i nosaltres ens estàvem a l'àtic. Un dia vam coincidir al replà de sota la Comunitat els meus pares, el meu germà Manel i jo, i un altre matrimoni amb la seva filla petita, d'uns 4 anys. Si el pare estava a casa —vull dir que com encara no havia marxat—, jo devia tenir uns 6 anys i el Manel 4. I allí, al replà, els adults van començar a parlar de les seves coses, de les que nosaltres no n'enteníem ni un borrall, ni falta que ens feia. Quan va arribar l'ascensor, començàrem a entrar-hi tots 7, i els adults, van comentar allò tan recurrent de: "puge-m'hi tots!, puge-m'hi!, ja hi cabrem, ja!, que la canalla no fa bulto i no pesa".L'ascensor va començar a funcionar amb tots nosaltres allà anxovats, i quan va arribar al 4t pis, els veïns van baixar tots tres i es van acomiadar educadament de nosaltres. Així que ens vam quedar sols, la meva mare li va fer el següent comentari al pare:—Ai pobre!, aquest matrimoni, quina nena més lletgeta que tenen, oi?—Doncs sí, déu n'hi do lo lletgeta que és, pobreta! —va concloure mon pare.I així va quedar la cosa, el meu germà i jo no vam badar boca, i finalment arribàrem a casa.Vet aquí que al cap d'un parell de mesos vam tornar a coincidir al replà de sota l'escala els dos matrimonis amb els tres nens una altra vegada. Vam esperar l'ascensor, i quan va arribar, ens tornàrem a anxovar a dins. L'ascensor va iniciar —lentament— el seu ascens mentre tots romaníem en sepulcral silenci, a un pam de distància els uns dels altres. Tot d'una el meu germà, que era petit com un bolet i pesat com un plom, va començar a tibar dels pantalons de la meva mare amb insistència, nyaca, nyaca, nyaca, i mentre tots li prestàvem atenció, el bolet digué:—Maaama!, maaama!—Què vols, fill?—Aquesta nena és aquella nena que vas dir que era tan lletgeta, oi?]]></content>
		</document>
		<document id="110e955c88d8257b0ef2197bdc14205d" url="http://caesar72.blogspot.com/2013/07/gonzalo-bernardos.html">			<content><![CDATA[Gonzalo Bernardos és a la intel·ligència el que Georgie Dann és a la música. Però lo galàctic de l'assumpte no es això, que ho sap tot Catalunya, lo galàctic és que tant en Georgie com en Gonzalo s'estan cobrint el ronyó a base de bé, però calers de veritat; un, destrossant la música, i l'altre, destrossant les tertúlies. I el cap, el cap també ens el posen com una pilota de Nivea, embotit, un perquè ens capfica la cançó de l'estiu —aquest eufemisme de terrorisme—, i l'altre, perquè ens posa el cap com un timbal amb les seves ocurrències i la seva mala educació. Mira que arriben a tenir punts en comú, tant en Georgie com en Gonzalo. Segur que estiuegen tots dos al Càmping La Ballena Alegre de Castelldefels. Mentre un canta per la piscina, l'altre deu anar preparant la truita de patates. Hòstia Gonzalo! Al Ballena Alegre? I amb el Georgie?.El problema que tinc jo amb el Gonzalo no és personal, no és meu i prou, és un problema general, de la Humanitat. Al Gonzalo, al Gonzalo Truñardos, se l'ha arribat a veure en varies tertúlies a l'hora, i mira que és difícil, perquè noi!, com pot ser que posi 8 al dia i estiguis cridant, i apagui la tele i posi la ràdio i estiguis allà, també, tocant els ous. Com ho fas això? Com collons ho podries explicar? Catalunya té molts problemes, i ho saps. Catalunya necessita tertúlies tranquil·les perquè el tema és molt delicat Gonzalo, no pots estar donat la brasa i aturant la conversa d'aquesta manera tant barroera. Hi ha gent que diu que té pressa, jo la pressa que tinc es per perdre't de vista.Perquè veieu que la cosa és seriosa, i certa, actualment el sr. Truñardos està donant a xapa als següents llocs:Canal CatalàMatí de cat ràdioMatins de tv3El món a Rac 1Migdia a 8tvAl Rojo Vivo de la SextaNoticias 24 horas TV18 al dia de la tieta CuníLa nit a Rac 1Tertúlia matí ràdio 4Tertúlia la Xarxa, antiga ComDissabtes matí al Suplement de Cat ràdio.No para ni el dissabte, la mostela aquesta! Deu atendre als de Catalunya Ràdio des del Càmping. Des del Càmping, Gonzalo? Què vas amb calça curta? Què parles des de l'avancé? Quina barra!No vull allargar-me gaire, com fa el Gonzalo, que acaba el programa i encara es queda parlant amb els de Control, pobres nanos, vols parar Gonzalo, per la mort de Déu! I disculpeu per com he batejat el seu cognom. La paraula "truño", encara que estigui disfressada en mig d'un mot més gran, de més consistència, com ara "Truñardos", no perd la seva naturalesa ferumosa i entenc que pot ferir al meu distingit lector. Però alhora, el lector es savi, i entendrà que ha estat imperatiu forçar el cognom fins a aquest nivell, perquè el personatge que tots teniu clavat al cervell és tan dantesc, tan desagradable i tan fals, que només la paraula "truño" pot embolcallar d'una manera comprensible l'essència d'aquest ésser tan lamentable, que entra a les nostres cases sense avisar ni ser convidat, i el que és molt pitjor, cridant com un gat escaldat. Un terrorista que fa plorar a la meva dona, que fa plorar a la meva estimada mare, i a la Cristina i al Xavi i al Pere, pobres. És el mínim que puc fer per vosaltres, estimats, aquest article us el devia i espero que hagi guarit una mica el mal que aquesta la mala bèstia us està perpetrant...  espereu un moment, ostres! Ja hi torna!:— Iusep, ...es que la ient que no és independenzia votarà a Ciudadans, no a converguènshia!— Escolta Gonzalo, però què dius de la ient que no és independenzia? Què vol dir això? Qui és el Iusep? Au va!, calla una miqueta rei!]]></content>
		</document>
		<document id="f1d843cffc47124d8c8f03f71baae697" url="http://caesar72.blogspot.com/2013/07/la-rumbeta-bona.html">			<content><![CDATA[Visc al costat de la Plaça 11 de Setembre, a la capital del Vallès. De l'únic Vallès que hi ha, no ens enganyem, això de dividir el Vallès en dos parts va ser una martingala comunista, com van fer a Corea.Bé, en aquesta plaça que us deia, quan eren les festes del barri la tancaven amb travesses de fusta i s'hi feien corre braus. No eren gaire grans, però com nosaltres encara érem sagals els vèiem colossals. Els portals de les cases de la plaça eren oberts de bat a bat i un dia, fugint d'un exemplar que venia de cara, vam entrar cagats de por en una de les cases i començàrem a pujar per unes escales victorianes amunt, fugint de la bèstia; l'animal estava d'una mala trufa impressionant i també va començar a pujar per les escales, el molt cabró. Va empaitar-nos fins al primer pis i ens quedàrem arraconats. Vam mirar d'anar fotent-li puntades com bonament podíem fins que va marxar escales avall i va seguir empitonant a tota quanta barjaula se li posava pel davant, la mare que el va parir!. Després de la festa taurina, es menjava i es bevia, i s'hi ballaven sardanes i s'hi feien jocs per la canalla. Recordo la plaça plena a rebentar, allò sí que era una festa com Déu mana.No sé per quin dijous després en Royes, l'alcalde, va començar a engreixar-se —i vinga a atipar-se, noi!— i la seva visió dels toros, ja amb les artèries a punt de dir prou, va canviar-li totalment. Els socialistes i la seva necessitat ancestral d'igualar-ho tot, això sí, sempre amb el llistó ben baixet: tots ben tontets, va fer que suprimissin els braus i els substituïssin per cultureta moderna, d'aquesta tan lamentable. Hores d'ara encara penso que potser en Royes té tancats els braus a casa seva, allà a Matadepera, i de tant en tant deu fer alguna barbacoa amb els amics. Quina barra!. En definitiva, se'ls mengi o no —que mirant-li les galtones que carda, pensa-te'n una—, per festes ja NO correm res, ni bous, ni vaques, ni mosses de bon veure; ara per festes a plaça només s'hi passegen ànimes en pena, nyus peluts —amb aquelles samarretotes— ben cuits de cervesa barata. Les festes del barri de Vallparadís ja NO són de la gent, ara són patromini d'aquestes bestiotes del Serengueti que us deia.En el meu edifici, al tercer primera, fa cosa d'un any s'hi va mudar una parella de gitanos, una parella jove. Ell és alt com un sant Pau i ella es petitota i rabassuda, de pell molt bruna tots dos. Només instal·lar-se, els veïns ja vam notar que els agradava la rumba, la rumbeta bona, que rumbeta + bona: és un oxímoron com una casa de pagès, però deixem-ho. A banda de retorçar el botó del volum totalment cap a la dreta, a part de fer-nos menjar a tothora aquest estil de música tan esperpèntic, vam detectar que el to de veu del gitanot alt com un sant Pau era molt greu i pràcticament no se l'entenia; quan li dius bon dia, farfolla una sèrie de gemecs que no coincideixen amb cap llengua llatina, codi, o alfabet indoeuropeu conegut; això si et vol dir alguna cosa, clar, perquè normalment no diu res. Després, vam descobrir també que no fan servir el porter automàtic, es criden des del carrer amb uns xiscles espantosos, tots dos criden, un perquè està a baix i l'altre perquè està a dalt: són entranyables. A voltes també passa a buscar al gitanot sant Pau un altre gitanot d'aquests de la gorra calada amb un camió ple de ferralla que també el crida, ben fort que el crida des del carrer, no baixa pas del camió no, no pateixis, i l'altre no el sent perquè té la rumbeta bona a tota castanya. I així anem passant el dia a casa meva. Les migdiades són un record d'una vida anterior, un dolç miratge.Fa cosa d'un més, a les 4 de la nit, sentia uns cops a l'escala de l'edifici que s'emblava l'atac per sorpresa d'un grup especial de la brigada de narcòtics. Vaig sortir del pis, en calçotets, i amb molta mala llet —perquè no eren hores—, i vaig veure que la parella estava amb un tercer personatge, gitano també, donant uns cops al marc de la seva porta impressionants, amb una espècie de verga de ferro:—Què passa? ¿Pero coño, qué pasa? —vaig dir-los.Es veu que s'havien deixat les claus a dins del pis i havien avisat a un "amic" —no a un serraller no, a un amic— perquè els hi obris la porta a hòstia santa. A les 4 de la nit. El diumenge passat pensàvem que es mataven. Ella fotia un crits que tots els veïns vam trobar-nos a l'escala i no sabíem què fer; com no els entens, tampoc saps ben bé de què va cosa. Al final, dels crits molt sorollosos i alguna que altre puntada a les portes, van passar a crits importants i després a crits i prou, i la sang no va arribar al riu, gràcies a Déu. Ara tenen un gos, tot el dia tancat, tot el dia pres en aquella galeria que no arriba a un metre quadrat. I tot el dia que gemega pobra bèstia, i crida també, per solidaritat amb els amos suposo, tothom crida molt en aquella casa. Ara tenim a l'escala una combinació de rumbeta, crits de gos i crits de gitano pertot.Uns nois molt macos —que diria l'imbècil aquell. Com a col·lectiu, jo no hi tinc res en contra d'aquesta gent, però inevitablement en ve a la memòria les dues vegades que van robar-me i hostiar-me fins al carnet d'identitat, i això fa que tingui un concepte d'ells una mica confús. Els dos actes delictius i del tot punibles van passar a la nit, quan sortia d'entrenar a futbol. La primera vegada venia de cara un grupet de gitanets, més grans que jo i en manada. Van creuar l'avinguda i després d'acollonir-me fins a fer-m'ho a sobre en van donar un gec d'hòsties preventiu i vaig arribar a casa sense la bossa d'esport i descalç. No en van tenir prou amb la bossa i amb trencar-me la cara que també em van fer treure les Nike pistonudes que m'havia comprat la meva mare, pobra, després de donar-li la brasa dos mesos.La segona ocasió també va ser sortint del futbol, a l'Estadi Olímpic hi muntaven la fira pels voltants i esperant que estava al meu pare se m'hi van atansar una altra vegada, en manada també. Després de donar-me dos cops de puny em vaig rebotar i un de petit em va posar una navalla al coll: no t'hi vulguis trobar. El contacte de la punxa afilada, el contacte dur i punxegut al coll, fa que alcis el cap com si fossis una girafa per tal de fugir d'aquella sensació tan dolorosa i fa que tornis a tenir ganes de fer-t'ho tot a sobre. M'ho van prendre tot una altra vegada, però en aquesta ocasió NO em van deixar descalç. Mira que són burros!, portava posades les Nike Transit, que eren la sensació de l'època. Al cole tothom frisava per tenir-les.]]></content>
		</document>
		<document id="9ab3d54b93a5a09ff00452e3c0a96e9" url="http://caesar72.blogspot.com/2013/07/que-que-tenim-diu.html">			<content><![CDATA[Ja ens planyo. Fixeu-vos que som uns éssers consumidors impenitents de televisió. Sota el seu jou creiem en anuncis engalanats amb musiquetes i després, excitats, n'hi ha que baixen al súper a comprar Vichy Catalán en llauna. I ja se sap, es comença provant el vichy en llauna, i s'acaba sent soci de l'Espanyol. I acte seguit comencen els problemes: doncs noi!, no haver-te empassat l'anunci que tenia els sants pebrots de vendre't un vichy dins d'una llauna, què vols que et digui.La cosa va així: s'introdueix de forma industrial el vichy en una llauna, se li posa una tapa a sobre per innovar —en collonades—, es fa un anunci ben ridícul i mediocre, i finalment, es ven el producte radioactiu en quantitats ingents per crear una comunió-marca amb tots els sonats del país. Diga-li vichy en llauna, diga-li KH-7, la Caixa, Tenn con bioalcohol, o diga-li truita de patates al buit, és igual. Aquest procediment és, estimats, la dictadura a la que estem sotmesos.Què més poden vendre'ns en llauna? Què més hi encabiran? Pernil salat? Canelons? Canelons en llauna? Au va home, feu el favor!Que què tenim? Deia l'anunci aquell d'auto-ajuda nacional.I lo tenebrós de l'assumpte és que això va a més, a més en la mateixa proporció que nosaltres anem a menys: de forma general i sense albirar-se el final de l'abisme. Aquí tenim gent que veu La Partida de TV3, senyors, això és així, i tenim gent que quan emeten Opera en Texans canvia de canal, aquest és el nivell. Tenim gent que porta la barba com Déu mana, i hi ha altres subjectes que se la retallen i s'hi fan dibuixets, com si fossin una estrella del pop dels anys 80'. Després surten al carrer, els confonen amb Sandocán, i ja la tenim muntada.Tenim de tot. Tenim gent que no es perd un Musical, van a tots, us ho juro, jo els he vist. I després d'aguantar estoics un dels espectacles més lamentables que l'home hagi pogut arribar a crear, van a prendre un GinTònic amb la colla, que és el que toca; els hi porten mitja pilota de futbol plena d'aigua amb un gerani a dintre, i reben al cambrer amb una ovació —els molt catxondus—; paguen 15 dollars/pax i brinden produint un soroll esmorteït: el que emet el xoc de gerani contra gerani, pif! Quin espectacle que estem donant, per l'amor de Déu. Després tenim el Lluís Llongueras. Ell, la seva veu i els seus anuncis. Què hem de fer amb "això"? Quant hem d'esperar a veure la seva fotografia a les comisaries? Sempre he de ser jo el del bastó, o què? Aquest terrorista ha d'ésser posat a disposició judicial a la major brevetat, i després que ens expliqui quin nous productes ha tret i qui li va editar el darrer anunci —que és un altre criminal, com ell—; però les explicacions des de la garjola, Lluís, des de la garjola. Tot Catalunya se'l creu, i a sobre el país s'hi va a tallar els cabells. És increïble! Què penseu que porten els seus xampús, revitalitzants capil·lars?—M'emportaré el teu nou producte, Lluís. Quant val tot, vull dir: tallar, pentinar i el nou xampú?—Són 235 euros, reina!Aneu a donar un vol i reflexioneu, va! Apagueu la tele una estona cada dia i ja veureu com al cap d'un temps "ya tal" —com digué aquesta cosa que mana ara a Espanya.]]></content>
		</document>
		<document id="cb21e9f3b788d81ed3f414d3641393cf" url="http://caesar72.blogspot.com/2013/07/torremolinos-86.html">			<content><![CDATA[Any 1986.A l'escola Bisbat d'Egara van donar l'oportunitat als alumnes de triar destí pel viatge de fi de curs de l'EGB. Les opcions a triar eren grans capitals de distints països d'Europa: Itàlia, França, Holanda i Espanya. La classe, amb un instint de fura que jo en aquell moment no vaig saber copsar, va escollir per un gran marge de vots: Torremolinos. El viatge en autocar va començar bé. Tota la tropa d'Agentes Especiales que conformàvem el grup que irremeiablement crearia problemes ens vam situar a la part posterior del vehicle. Entre la colla d'Agentes s'hi va afegir la Sílvia, que era doble repetidora de curs i tenia un desenvolupament corporal extraordinari, allò era com la Eva Mendes, però jove i en versío catalana. Ella anava mirant per la finestra lateral de la darrera fila mentre jo li anava grapejant dissimuladament tot allò que Déu li donà per compartir. Ella anava fent veure que mirava les vistes, totes aquelles terres del Levante Español, amb aquella il·lusió per l'inici del viatge, i quan es va fer fosc, empés per un imparable descontrol hormonal, vaig iniciar un atac furibund cap a ella que va ser acollit amb una tolerància i una comprensió que passarà als annals de la Història de la Humanitat.Quan vam arribar a l'hotel, que era fantàstic, amb una piscina pistonuda, vam tenir la segona gran notícia del viatge. Els balcons de les habitacions es connectaven uns amb els altres i per tant, la mesura de castració que suposava separar nens i nenes en les habitacions, va saltar pels aires al minut 1, un minut va durar la broma. El catxondeo per les nits fou estupendu, home! Res de fer balconing per tirar-nos a la pisicina i obrir-nos el cap, nosaltres el balconing el féiem per assaltar les estances de les nenes, aquests anglesos estan mig tarats.El segon dia, des de Torremolinos vam realitzar un mini viatge a Algeciras per veure no sé què, perquè d'allà només recordo la vista del Peñón de Gibraltar i un passeig amb arcades ple de venedors ambulants. (El Peñón és com una tifa, una tifa que flota al mar i que Espanya es va deixar perdre —junt amb Menorca— a canvi de no lluitar més contra Anglaterra, d'aquesta manera, quan Espanya se sent sola per les nits, sempre té un Borbó a mà perquè li apropi el plàtan. El Tractat Borbó-Anus li varen dir a aquest pacte sexual tan extraordinari, signat a Utrecht. I així li va Espanya, noi!).Només arribar a Algeciras, al migdia, teníem concertat un dinar per tota l'escola al restaurant més tronat que fins aleshores havien vist els meus ulls. Quan estàvem situant-nos a les taules, quan ja ens corria la rata pel ventre, va entrar un ionqui amb molt mal aspecte i va enganxar pel coll al Diego —que tenia un cap com una síndria de gran, el paio, quin cap tenia!. El ionqui va treure un ganivet de cuina, poca cosa, i va amenaçar cridant a la parròquia amb què li donéssim mil duros per fotre's un viatge, o bé, seria el Diego el que tindria malsons en comptes d'ell. Els professors, van encerclar-lo de mica en mica fins que al final el van reduir i aquí es va acabar el viatge del ionqui, pobre, ni mil duros ni hòsties, a disposició judicial va viatjar. Lo collonut de l'anècdota, perquè tampoc té més la història, és que l'alumne fatxenda del col·legi, el que hom temia perquè anava de punko perillós, el que amenaçava sempre de trencar-nos les cames, resulta que el vam trobar tancat al lavabo del restaurant, de la por que tenia. Suposo que al veure el ganivet de cuina, li va entrar cacona de cop, al noi —quin pàjaru!.Ja de tornada a l'hotel, la Sílvia cada vegada volia més, volia avançar, i jo no sabia com matar aquell Toro, deixe-m'ho aquí. El dia que vaig saltar pel balcó i em va rebre amb un conjunt de nit, una mica més i m'ho faig a sobre. Mare de Déu! Com li quedaven aquells teixits transparents. Això no m'ho pots fer Sílvia, cony!, que no veus que sóc un palanganes? A un nen de 14 anys no li pots sortir amb allò posat, insinuant aquelles formes turgents, aquell cul amb aquelles calcetes, no veus que m'espantes! La pobra Sílvia, al final va veure que no hi havia res a fer, i a partir d'aquí, amb aquest lamentable episodi, va començar una de les carreres sexuals més patètiques de la Història Contemporània.Una vegada vaig poder treure'm del cap els volums de la Sílvia, tot allò que tenia, em vaig concentrar en els Agentes Especiales. La nit del 4t dia jugava el Barça la final de la Copa d'Europa a Sevilla. Vam veure aquell partit horrorós, dolent de veritat, en una sala ad hoc que l'hotel va facilitar per l'ocasió. A la tanda de penals, l'Urruti t'estimo ja podia anar parant penals, pobre, que els jugadors del Barça no la fotien a dintre ni a la de tres, exactament igual com jo amb la Sílvia, quin desastre!La cosa és que el director de l'hotel es veu que era més culer que el típic tonto del poble, era com aquests que van tot el dia amb la samarreta posada, i just perdre el partit se'n va anar al terrat de l'hotel i es va tancar. Es veu que va amenaçar amb matar-se, amb tirar-se des de d'alt. Mira que s'ha de ser burro! Voler llevar-te la vida perquè el teu equip de futbol ha perdut una final de Copa —per molt d'Europa que sigui— és la metàfora d'aquest país, no donem per més. I clar, les recepcionistes amunt i avall, trucant a la policia i als bombers i no sé quantes foteses més, perquè al final ni es va tirar ni res: collons, tira't hòstia! Que ha perdut el Barça! Mare de Déu. Vet aquí que nosaltres, els Agentes, també estàvem afectadíssims, ui sí, molt afectats, tant, que vam aprofitar el desori per robar unes entrades que hi havia al mostrador de la recepció de l'hotel. Entrades per la Discoteca Number One, agafa't! Com a Terrassa, que també n'hi havia una amb el mateix nom, devia ser la sucursal andalusa, ja té catxondeo l'assumpte. Vam trincar un feix important d'entrades, tant important com perquè hi entrés de franc tota la classe, els Agentes, i els altres.Ja ens veus tot pinxos, amb la roba de gala, eh?, amb aquells colls de camisa i aquells pantalons Levi's 501 que t'arribaven a les aixelles. Tot el ramat a la porta amb aquelles pintes i aquelles cares de nens espantats, recordo que a sobre de la porta del Number hi havia una pantalla gegant on hi projectaven les imatges de la pista. Allò era Hollywood nens, allò era una festa dels vuitanta com Déu mana. En aquestes que amb les entrades a la mà, m'apropo en tant representant de tot el ramat de xais a parlar amb l'home de la porta, un home grassonet i rialler, i em diu:— ¿Qué, de caxondeo, no?— ¿Cómo? —li vaig dir.— Que sí hombre, ¿de caxondeo a la Disco, no? No tienes guasa tú ni na.No vam poder entrar a la discoteca —of course, però aquell viatge va ser la primera presa de contacte que varem tenir amb l'apassionant món dels adults i, tot i que semblava caòtic, tenia el seu punt. Qui pogués tornar enrere!]]></content>
		</document>
		<document id="36aec732706126910e0afc814909a6a8" url="http://caesar72.blogspot.com/2013/08/la-gepa.html">			<content><![CDATA[Hi havia una vegada una noia que es deia Paula i estava tan bona que quan passava pel carrer les plantes que hi havia als ampits de les finestres cantaven d'alegria. Els paletes, enfilats a les bastides es fotien de cap per avall xuclats per la misteriosa força que emetien els malucs de la Paula en moviment; cada vegada que la Paula anava de casa a la feina -una cafeteria del centre-, s'havien de lamentar baixes laborals i a sobre tot el poble es despertava degut als cants incessants de les plantes. La Paula estava molt bona, molt.A la cafeteria sempre l'esperava el Ramon, pobre, que era el tontu del poble. La gent es creia molt llesta i sempre li deien: Què Ramon, com anem? I el Ramon reia i només contestava: Mira, cafeteria, cafeteria. El Ramon, baixet, barbamec i galtaplè, era de pinyó fix, sempre duia posada la samarreta del Barça, sempre llegia el Mundo Deportivo, i sempre prenia el mateix: Cacaolat amb conyac. A les 7 de la tarda el Ramon portava una baldufa de ca l'ampla i el germà petit l'havia de recollir i endur-se'l cap a casa.Quan entrava la Paula a la feina, el primer que feia era posar-li un pitet al Ramon perquè al segon Cacaolat amb conyac començava a balbucejar onomatopeies i a desprendre baba com un llimac de muntanya. Després d'atendre al Ramon, es situava davant la cafetera i començava a servir als clients amb molta professionalitat. La seva melena llarga fins al cul i els seus mini-shorts -que més que pantalons eren un cinturó de coll alt-, semblaven indicar als ulls indiscrets on es trobava el seu tresor més preuat. Quan servia el cafè a les taules, la molt barjaula sempre vinclava una mica l'esquena, lo suficient perquè el client, mig estabornit, es meravellés a través del seu escot tant del seu estern, com de l'inici voluminós que presentaven les seves dues fenomenals defenses. Mai havia portat sostenidors perquè la turgència de les seves glàndules contradeien de forma evident la teoria de Newton i allò s'aguantava sol, sense cap ajuda addicional.Pel que fa al Ramon, s'ha de dir que va ser tret de l'olla 15 minuts abans de què la pasta del seu cervell estigués al dente però quan veia a la Paula el cap li rutllava de puta mare. Ell sabia que la Paula picava molt alt però també sabia que a la Paula li agradaven més els duros que a un tontu un llapis. Portava més de 12 anys tenint pol·lucions nocturnes només de pensar en ella, pobre, 12 anys!, es diu ràpid.Aquell dilluns al matí va obrir el seu Mundo Deportivo i després de xupar-se tota la brasa del futbol, comprovà si li havia tocat la primitiva. Agafà la butlleta i començà a recitar els números en veu alta -com sempre feia-: 7, 15, 28, 32, 39 i 43, i va cridar de nou: 7, 15, 28, 32, 39 i 43... Estan repetits, ha-ha!, estan repetits, ha-ha! (li havien tocat 7,3 milions d'euros i els clients de la cafeteria com si sentissin ploure).Al cap de dues setmanes el Ramon ja funcionava amb un Maserati Coupé de color blanc i la gent del poble va passar de dir-li un maquinal: Què Ramon, com anem?, a dir-li un: Què Ramon, com estàs, com et trobes, què tal la família i a veure quan em donaràs una volta!El Ramon funcionava amb Maserati i l'aparcava just davant de la cafeteria perquè havia parlat amb l'alcalde i aquest va accedir a vendre-li les dues zones blaves a ell solet i a més hi va fotre un guàrdia 24 hores per vigilar-les. L'alcalde era una persona raonable, ja m'enteneu. El Ramon últimament entrava tot content a la cafeteria perquè d'ençà que estava folrat la Paula cada vegada li deia més coses. Ara li explicava els seus problemes amb les amigues i de tant en tant li deixava anar en sordina un "a veure quan anem a sopar un dia d'aquests, Ramon, rei".La veritat és que el Ramon, baixet, tontet i galtaplè, des que va treure's la samarreta del Barça i va començar a vestir-se com un home el seu aspecte havia millorat molt. El Maserati i els vestits a mida -si no el coneixies- el feien passar per un dandi, baixet, però dandi. Bé, la cosa és que finalment un dia la Paula i el Ramon van anar a sopar a un restaurant de colló de mico i com el Ramon -que era un puta- va estar callat tota la nit, la vetllada va semblar d'allò més normal; la Paula li donà la brasa amb tots els seus problemes i el Ramon, callat, anava fent que sí amb el cap i tira que te va.Aquells sopars es van repetir moltes vegades i sense donar-se ni compte el Ramon i la Paula es van casar i després van anar a celebrar-ho amb tot el poble a Can Gandunfles -por todo lo alto. A partir d'aleshores la frase: Paga el Ramon!, es va convertir en el lema del poble.La nit de noces la Paula va treure's el vestit de núvia i va quedar només amb un conjunt de nit diguéssim que suggerent, i quan el Ramon la veié, tingué que posar-se el dit ràpidament al forat de la punta de l'escamarlà perquè notà un calfred interior que li indicava que la festa acabaria abans de començar. Salvat el aquest problema inicial, la Paula es dirigí caminant sinuosament cap el Ramon -que estava assegut a la cadira- i se li posà a la falda. El Ramon, al notar com els glutis de la Paula reposaven sobre el seu salami va començar a patir una alcalosi respiratòria i, a banda de tacar tot el pantaló, van haver de trucar al 062 perquè la hiperventilació no afluixava i la Paula es va espantar.I van anar passant les setmanes i la parella funcionava així: la Paula es posava en calces, seia a la falda del Ramon, i aquí acabava l'acte sexual. Però vet aquí que un dia el Ramon -que havia estat tocant-se-la per la tarda- va aguantar el primer atac de la Paula i, una vegada la tenia asseguda, va poder confirmar que sota la part cervical, a la part dorsal, hi creixia un bony. Com el bony li quedava a l'alçada de la cara i sempre estava molt excitat, el Ramon li anava llepant. Llepa, llepa i llepa i el bony al cap dels dies es va convertir en una gepa, una senyora gepa, una gepa olímpica. Sí, és molt trist, la Paula estava de bandera però ara tenia gepa, i com més li llepava el Ramon més li creixia.Clar, el Ramon, pobre, com era d'ejaculació ràpida només gaudia de la gepa perquè al notar el cul de la Paula entre les cames se n'anava a l'altre barri en 10 segons. Però tontu del tot no era. Un dia, al vespre, el Ramon anava carregat de conyacs i li va dir a la Paula que se li atansés de cara, al revés. Així és que la Paula li vingué de cara i per fi el Ramon va poder posar-se els dos pitarrots durs com una pedra entre la cara i abraçar-li la gepa amb tot l'amor del món. Pobre Ramon! Mira que se l'estimava, amb gepa i tot.La cosa és que el Ramon va anar perfeccionant l'estil i aquells començaments sexuals tan tristos i breus van anar millorant. Quan portaven 3 anys de casats el Ramon li donava unes series a la Paula -i la seva gepa- que tot el barri se'n feia creus de la marxa que portava la parella; fins i tot el bisbe de la comarca va haver d'intervenir i forçar una conversa amb el Ramon per veure si tot anava bé: Tot bé Ramon? De conya bisbe!, cregui'm. Les sessions de 10 minuts van passar a ser de 30, i després de 2 hores, el Ramon veia la gepa i posava a la Paula en totes les posicions imaginables: Ramon, fill, frena, frena! -li deia la Paula, exhaurida.El Ramon era un paio desprès. El poble sencer prenia el vermut a compte del Ramon i a base d'anar pagant rondes, l'economia se'n ressentí de mort. Aquell compte corrent antany folgat i ple de zeros va començar a quedar-se més eixut que la mojama. Estaven desesperats. Sobretot la Paula, que era del morro fi.Una tarda, fart de sentir a la Paula, el Ramon comprà una altra primitiva. Per la nit, al llit, mentre abraçava a la seva estimada, li anà passant la butlleta per la gepa. Tota la nit plorant amb la butlleta a la mà enganxada a la gepa i vinga a implorar-li a Déu un nou canvi en la seva sort. Al matí següent, al comprovar que una altra vegada li ha via tocat la grossa, el Ramon va canviar del tot el caràcter i el tarannà.De nou molt ric, amb bitllets per empaperar a tot el poble, va agafar a la Paula i li va dir "que havien de parlar". Després de parlar, la cosa no va anar bé. Va agafar a la Paula, la va encarar a la porta del Maserati, i li va cardar una puntada al cul que la Paula va entrar al cotxe amb gepa i tot. Després, va entrar a casa, es va tornar a posar la samarreta del Barça, va baixar al quiosc, va comprar el Mundo Deportivo, i va sortir caminant xino-xano cap el poble del costat, a començar una nova vida.]]></content>
		</document>
	</documents>
</author>