<author id="4e6ee757d2be581ae35b2d96613db34c" url="www.jaumetorras.blogspot.com.es" feed="http://jaumetorras.blogspot.com/feeds/posts/default" country="ES">
	<documents count="9">
		<document id="2b72d173079352d6ac2e899a20edff92" url="http://jaumetorras.blogspot.com/2012/12/i-si-fem-politica.html">			<content><![CDATA[Segons ens diu l’Enciclopèdia, la Catalana naturalment, podem entendre com l'acció política com el conjunt d’activitats teòriques i practiques referents a les relacions entre els ciutadans d’una mateixa col·lectivitat o entre diferents col·lectivitats. Tanmateix, el moment actual ens diu que aquestes relacions  són de poder, ho són entre els ciutadans i l’estat , i entre els estats. El terme política, tal com l’entenem actualment , es refereix al conjunt de  teories sobre el govern de la societat i a les pràctiques relacionades amb la gestió dels afers públics.La realitat és lluny del que ens diu l’Enciclopèdia. Constantment  assistim a declaracions i repliques,  insults i amenaces paraules i més paraules, la majoria buides de contingut, entre els dirigents dels diversos partits, entre els representants de la ciutadania, els càrrecs electes. Com a norma, no veiem un debat real sobre formes de govern, veiem retrets. Veiem com el que importa és el titular al diari o l'imatge en els mitjans. Veiem com ha arrelat el concepte que en política tot si val, i alguns, molts, creiem que no. No si val l’intriga i la traïció, ni amb els adversaris ni amb els “companys” i així grimpar dins el propi partit sense tenir mèrits ni coneixements. No si val mentir, i mentir és no complir  els compromisos, un programa electoral és un compromís, és una de les raons per les que es reben vots. Una proclama en un míting també, no hem d'oblidar un tal ZP i el seu "apoyaré". Com ho és un pressupost de qualsevol administració, els pressupostos es fan per executar-los i any rere any veiem com Madrid deixa per executat d'un 20 a un 30% de les inversions pressupostades a Catalunya, a Madrid s'executa el 110%. No si val difamar alegrament per tal d'enfosquir l'imatge de l’adversari, el joc brut no s'ha de permetre en cap nivell, i molts ho hem patit, personalment he patit el joc brut de "companys" de la secció local, un d'ells va arribar a dir que quan era regidor cobrava comissions d'una pedrera i un altre, no fa massa, es va dedicar al joc de la puta i la ramoneta per un càrrec, sense sou i molta possible feina, i que ara no serveix de rés.Els moments actuals, amb un doble repte en el nostre país, per un cantó recuperar en la seva plenitud l’estat del benestar deixant enrere la crisi, i, paral·lelament,  aconseguir el que una part important del poble va demanar, l’estat propi, demanen fer política amb majúscules. Els moments actuals demanen escoltar, analitzar, fer debat i proposar, i fer-ho d'acord amb la ciutadania, complint els acords i els compromisos, amb transparència i sense por, oblidant els tactismes  Els moments actuals, més que mai, demanen tenir càrrecs electes brillants, preparats i disposats a treballar sense buscar un retorn mediàtic  o electoral. És el moment d'escombrar la mediocritat, tots aquells que només hi són per la foto o per fer el fatxendes, tant arrelada en la política darrerament. És el moment de recuperar la confiança en la política. A Catalunya hem de fer política. Patim un estat que ens espolia i ens juga a la contra, fent més greus els efectes de la crisi, una crisi provocada pels principis neoliberals dels que ara governen a Madrid, el PP d’Aznar. Patim els intents recentralitzadors del PP d’en Rajoy, que només pretenen continuar amb un model social i econòmic antiquat i en fallida, que sembla que només està preocupat per concentrar en la cort tot el poder polític i econòmic de l’estat espanyol. Patim els atacs a tot allò que és diferent del pensament únic, amb personatges com els ministres Wert i Garcia Margallo al cap davant, dos ideòlegs de la FAES, la fundació de l'Aznar que rep mig milió d'euros a l'any del govern central per escampar el pensament neoliberal. Patim els incompliments constants de les lleis, l’estatut i els “presupuestos generales”, per aquells que s’omplen la boca constantment amb la paraula Constitución. Hem de fer política, mirar endavant i afrontar el futur amb optimisme. Ens cal un bon pacte per aquesta legislatura, un pacte que millori els ingressos i recuperi part o tot de l’estat del benestar que ens han retallat. Un pacte que possibiliti mesures pel finançament de les empreses, banca pública. Un pacte que plantegi solucions als problemes d’habitatge. Un pacte que posi data a la consulta per saber si volem o no tenir un estat propi, i si és que si, endavant, que tots hi sortirem guanyant. Això i no quotes de poder o càrrecs, poltrones, és el que des d’Esquerra hem plantejat al President Mas. Gestionar el dia a dia es fa des del Govern, i per això CiU no ens necessita. Personalment, sempre he defensat que fem política per aconseguir governar i aplicar les nostres propostes, però el moment en el que vivim, demana concentrar esforços en l'acció legislativa de futur, demana crear i preparar estructures d'estat pensant en un futur molt proper.I  legislar es fa des del Parlament, on s’aproven les lleis i els pressupostos, i aquí CiU sí ens necessita i hi som i estem disposats a fer el pacte que ha de beneficiar a tothom. ]]></content>
		</document>
		<document id="9e1e5a454d7a32e2f21e879b2706d7de" url="http://jaumetorras.blogspot.com/2013/01/a-sitges-investor.html">			<content><![CDATA[Molts cops he dit que l’actual govern municipal de Sitges, l'anomenat de la Nova Majoria, segons ells mateixos, no té projecte,  que només sembla preocupat per esborrar qualsevol record dels darrers governs d'esquerres, dels darrers dos Mandats, 2003/07 amb Entesa(PSC-ICV) i ERC i el posterior afegitó d'Unió i AxS, i 2007/11 PSC-ICV. I, tanmateix, posar al dia les finances el més ràpidament possible, encara que això es faci  a costa del sacrifici dels funcionaris, amb acomiadaments i reduccions de sou de i la butxaca dels sitgetans amb un increment fiscal desmesurat.Però sembla que estava equivocat, ens volen fer creure que tenen un projecte, i es diu Sitges Investor. El “Gabinet d'Alcaldia" , no ho fa l'Ajuntament, no ho fa Promoció Econòmica, ho fa un arquitecte del Gabinet d'Alcaldia,  ens proposa fins a 15 projectes. Suposo que després d'uns mesos de treball obrint els calaixos on havien ficat  el projecte de l’alcalde Baijet, que tant van criticar i en molts punts van intentar aturar, i ara un cop revisat, l'han penjat al web municipal, han penjat  un conjunt “ d'oportunitats” per Sitges. Aixi ens parlen de l’Escola Agnès  com una oportunitat, que el cert és que ja s’hauria d'estar construint, ja s'han fet moltes fotos els membres del govern per tal de fer creure que el projecte en breu hauria de ser una realitat i rés, i ara és una oportunitat?. Ens proposen la venda de l’edifici de turisme, que gràcies a que el govern anterior va aconseguir diners, subvenció, per fer el magnific centre d'informació turística de l’estació i en breu ja es disposarà de l'edifici medieval de Can Milà, fruit de la negociació del desenvolupament urbanístic de La Plana Est, està buit. Diuen que poden treure poc més d'un milió d'euros, però en aquests moments qui el vol?Ens recorden que amb el futur desenvolupament urbanístic de La Plana-Santa Bàrbara, d'acord amb el Pla General aprovat el 2006 amb el consens de totes les forces polítiques, amb l’excepció de Convergència que no el va votar, Unió sí va votar a favor, es podran arribar a construir uns 1.600 habitatges, 657 dels quals de protecció social. I, tanmateix, recorden que a Montgavina encara resta molt a fer, on gràcies al POUM del 2006, això no ho diuen, també hi és prevista l'edificació d'habitatge social. Desenvolupaments que depenen de l'iniciativa privada en un moment que no es mou rés. Fins ara, rés de nou.Tanmateix, la proposta del Gabinet d'Alcaldia, ens tornar a parlar de l’aprofitament del Pou Perdut, l'Aquatic, amb la possibilitat d'un espai hoteler i d'oci, però oblidant les reserves pel tren orbital i les afectacions pel Pla Director Urbanístic Costane, sembla que el redactor es va quedar en el POUM del 89 anul·lat pel jutjat.  I ens parla  dels equipaments a Vallpineda, al costat de l'escola privada, un projecte pràcticament tancat a principis del 2011, amb papers fets. I ens tornen a plantejar la necessitat d'un nou espai per l’Escola Pia, quants anys fa que se'n parla?Ens proposen fer a La Plana Oest un centre universitari i altres equipaments relacionats amb les arts escèniques i aprofitar el Centre de Disseny, com ja s’ha fet, com ha centre de congressos. Cal tenir barra, tant que ho van criticar, llàstima que en el seu moment, any 2009-11, els hi van entrar les presses per ensenyar i tancar un projecte, jo diria EL projecte per Sitges, i van deixar en mans equivocades, l’anterior regidora dels diners, la responsabilitat de tirar endavant el projecte Qualia.  Tinc el convenciment que calia una persona d'empresa i van posar una buròcrata,  una persona que no va fer que algunes regidories donessin  compliment al Pla de Sanejament i va permetre molta despesa sense pressupostar, provocant el forat en factures sense pagar i que va fer pressupostos virtuals sense contemplar la baixada real d'ingressos, al capdavant del projecte, la que jo considero la gran errada de l'amic Jordi Baijet.La proposta Investor continua, són 15 propostes, i ho fa parlant de treure rendiment al camp de l’Aiguadolç.... Els mateixos que van posar el crit al cel quan es va parlar de fer-hi un centre hoteler i d’Spa, i aixi amb els diners de la concessió fer el segon camp de Pins Vens i un nova i moderna biblioteca a sobre del Parc de Can Robert, ara ho proposen. Si en el seu moment haguessin ajudat en comptes de posar pals a les rodes, mirant de posar tota la població en contra, potser ara la biblioteca seria una realitat i el debat fora a què destinar com equipament cultural la Santiago Rusiñol.Durant el Mandat 2003-07 neix el projecte que dona forma a Qualia, el seu concepte és un projecte de futur que ara ja s’hauria de començar a veure, i ho hauria de fer amb la complicitat de tothom a Sitges, aquesta va ser una de les errades, no es va saber o no es va voler implicar a la població d'una forma real i directa. Ara, pel que sembla, es comença a bellugar, potser si alguns dels que ara governen quan eren oposició haguessin actuat amb visió de poble i de futur, en comptes de ser una proposta començaria a ser una realitat, obrint una nova via de feina i prosperitat a Sitges lligada a la cultura i el pensament. Potser en Baijet tenia raó.Sento dir-ho, el govern actual no té projecte. De moment només s’ha dedicat ha intentar esborrar els vuit anys Baijet, en els que la gent d’Esquerra i vam ser en els primers quatre compartint un projecte de futur, revenja. S’han dedicat a fer fora a tothom que semblava sospitós, sectarisme. I s’han dedicat a no donar compliment a cap dels programes electorals dels diversos grups que conformen aquesta Nova Majoria, hipocresia. Potser ara, recuperant el projecte dels governs d'esquerres  i amb els recursos de la pujada de l’IBI, aquest govern farà alguna cosa, no nomes fotos  per justificar el magnífic sou de la cap de premsa, i potser deixarà de culpar als anteriors, el que sigui, per desviar l’atenció, com van fer amb el tema de l’Atlàntida, intentant presentar a l'Armand Paco com un corrupte, per desviar l’atenció de la pujada de l’IBI, que lluny de la realitat, atès que la pujada de l'IBI podia no haver estat tant elevada i, tanmateix, l'honorabilitat de l'Armand és inqüestionable.La feina del Gabinet d’Alcaldia recupera sense embuts, sense complexes, el gruix del projecte d’en Jordi Baijet i els seus, i diferents, dos governs locals. Com a regidor en nom d'Esquerra, vaig tenir l'honor, ser regidor és un honor,  en el primer dels governs Baijet, del 2003 al 2007, conec el projecte inicial i hi estic d'acord, és el futur per Sitges, i és llàstima que el seu desenvolupament sense control abans de les eleccions del 2011, l'esgarrés. El projecte de futur per Sitges, que va néixer en el Mandat 2003-07, era i és un gran projecte. Com desenvolupar la seva possible execució és la qüestió. ]]></content>
		</document>
		<document id="a464f70da57ad27d72a9efa69f6e0251" url="http://jaumetorras.blogspot.com/2013/01/fent-memoria.html">			<content><![CDATA[L’any 1966, l’ONU va aprovar el Pacte Internacional de Drets Civils i Polítics. L’any 1976, l’ambaixador espanyol el va signar, i l’any següent, el rei espanyol el va ratificar.Aquest pacte reconeix que, d’acord amb la Declaració Universal dels Drets Humans, també signada i ratificada per l’estat espanyol, no es pot realitzar l’ideal de l’esser humà lliure, en el gaudi de les llibertats civils i polítiques i alliberat de la por i la misèria, sense permetre que existeixin les condicions per permetre a cada persona gaudir dels seus drets civils i polítics, tant com els seus drets econòmics, socials i culturals. En l’articulat d’aquest Pacte podem llegit coses tant interessants com les següents:Art 1.1 tots els pobles tenen el dret de lliure determinació, establint lliurament la seva condició política.Art 1.3 els estats promouran i respectaran l’exercici del dret de lliure determinació.Art 2.2 cada estat es compromet a adoptar les disposicions legislatives necessàries per fer efectius els drets reconeguts en aquest Pacte.Art 2.3 els estats han de garantir que tota persona que vegi violats aquests drets podrà interposar un recurs efectiu.Art 5.2 No es pot admetre restricció de cap dels drets en un estat en virtut de lleis de qualsevol mena.Art 20.1 tota propaganda a favor de la guerra estarà  prohibida per llei.Art 20.2 tota apologia de l’odi  que constitueixi incitació a la discriminació, a la hostilitat o a la violència estarà prohibida per llei.Art 27 als estats no es negarà a les minories el dret a la seva pròpia vida cultural i a utilitzar la seva pròpia llengua.Si tot això ho va ratificar en el seu moment el rei espanyol, perquè hem de suportar totes les tonteries que constantment  diuen els que ens volen negar el dret a la democràcia.  Intenten posar por, amenacen amb la misèria econòmica, amb la marginació total, però no plantegen  ni argumentes reals, ni dades econòmiques, no tenen arguments.Constantment, tanmateix, estem escoltant que cal complir la llei, potser que comencin donant exemple i en compliment de la llei paguin els diners, uns 8.000 milions d’euros, que li deuen a la Generalitat pels incompliments vers l’Estatut i els Presupuestos Generales. Que compleixin amb allò que ratifiquen i deixin d’intentar posar pals a les rodes de la democràcia. Volem saber i ho preguntarem si el poble català vol tenir un estat propi, i si la resposta és, majoritàriament, que si, el tindrem. Els pactes internacionals ens donen la raó.]]></content>
		</document>
		<document id="a0bac5a3d5778e44ade9ab669d70fa70" url="http://jaumetorras.blogspot.com/2013/01/lfmi-sha-equivocat.html">			<content><![CDATA[Vaja, ara resulta que els grans gurus del pensament neoliberal, els economistes de l’FMI, Fons Monetari Internacional, també s’equivoquen. Des de les seves torres d'ivori i els seus sous de sis xifres, no van ser capaços de preveure les repercussions reals de les recomanacions als governs europeus per tal de redreçar les finances públiques:  les retallades. Van calcular a la baixa les pèrdues reals que provoquen les retallades. Les finances públiques estan molt malmeses per una despesa pública mal gestionada; per la baixada d'ingressos motivada per la reducció en la recaptació conseqüència de la crisi econòmica; per la especulació amb el deute públic i per la neteja amb fons públic d'un sector financer endeutat fins a les celles per especular amb el totxo i unes polítiques expansives equivocades.El cert és que l'acceptació de les recomanacions d'austeritat per una colla de buròcrates preocupats per defensar el seu estatus, estan portant a la misèria a milions de persones en mitja Europa. I, per desgràcia, Espanya és un bon exemple. Els cortesans buròcrates que controlen l’aparell de l’estat, que fa segles que ho fan, no han tingut cap problema en aplicar la recepta equivocada. Un cop més Espanya torna a prioritzar la Cort a les persones, l’espoli a l’economia productiva. Un cop més la responsabilitat de la fallida ens volen fer creure que no és del gestor central, de totes totes ens intenten fer creure que ara és dels gestors autonòmics i municipals, de les duplicitats i mal govern de les administracions més petites. Però el que ens hauríem de plantejar és on és la duplicitat, un exemple: les qüestions relatives a Educació, Cultura i Esport, estan transferides, en general, a totes les autonomies, llavors com és que es continua mantenint un Ministerio amb uns 11.500 treballadors directes i un pressupost anual d'uns 2.561 milions d'euros.  O les duplicitats internes de la mateixa estructura central, on es pot trobar tot un equip econòmic directe pel President dins les 1.600 persones que treballen per Presidència..... Patim una estructura central, que gestiona el 70% del pressupost i dona el 30% dels serveis,  amb 455 alts càrrecs i 812 eventuals (càrrecs de confiança)....Patim un estat que no sembla ser conscient que per mantenir la Cort cal que hi hagi activitat econòmica per tal de recaptar impostos, abans ara i sempre. Que l’activitat econòmica necessita infraestructures i que aquestes no són elements d'aparador, són elements per satisfer necessitats de la societat, i que aquestes infraestructures s'han de mantenir i evolucionar.Les recomanacions equivocades de l’FMI, no només semblen beneficiar a les grans companyies, semblen fetes a mida, potser és per això que el govern central les ha posat en pràctica sense miraments. A Espanya les grans companyies són del sector financer, energètic o de la construcció, i totes tenen relació directa i constant amb l’administració, cap fabrica rés. Són aquestes companyies les que gestionen fons de pensions, mútues sanitàries, infraestructures de peatge, empreses de neteja municipals, fan l’obra pública i s’afavoreixen de les privatitzacions dels serveis i empreses públiques, i són les companyies que no tenen cap problema en despatxar personal, deslocalitzar serveis o no pagar les subcontractes. I totes reparteixen dividends amb normalitat. I totes contracten a ex-ministres amb sous milionaris.L’FMI s’ha equivocat i no han dimitit els responsables, i, tanmateix, no han proposat solucions per tornar a la via del creixement, ni han plantejat indemnitzacions als damnificats per la seva errada. I, tanmateix, tampoc, com era de suposar, el govern central, ha fet cap senyal de canviar d'estratègia.  L’economia productiva, la de les pimes i autònoms, que representa el 90% de l’activitat total, que és la que genera llocs de treball, continua sense veure cap senyal que generi confiança i ajudi recuperar la tranquil·litat i l'estabilitat tant necessàries per a reactivar el consum, motor del nostre sistema econòmic. Pel govern central, l’economia espanyola ha d'estar al servei de la cort, ha de servir per donar una imatge irreal d'Espanya al món i per mantenir unes estructures que recorden l’imperi de Felip II, antiquades, centralistes i sectàries. L'FMI s'ha equivocat i el poder central ho està intentant aprofitar per recuperar part del poder perdut amb els sistema autonòmic, i les persones?]]></content>
		</document>
		<document id="e6bdfbed69df5f188d7a1b29bbfeea13" url="http://jaumetorras.blogspot.com/2013/02/presumpcio-dinnocencia.html">			<content><![CDATA[En uns moments, en els que l’acció política només s’hauria d'inscriure en la posada en pràctica de solucions a la crisi, ens trobem, de nou, en el joc de les picabaralles i de les declaracions buides. I ,per desgràcia, ara el reguitzell de declaracions i notícies només ens parlen de corrupció, principalment corrupció relacionada amb l'activitat política. Que existeix corrupció en la praxis política, no és cap novetat, és un fet històric, com existeix en qualsevol activitat, però en política afecta a la convivència i el benestar de la gent, genera desafecció i resta credibilitat a la gran majoria de persones honestes que desenvolupen alguna activitat política.Ara, si el que volem és posar fi a la corrupció relacionada amb l'activitat política, ens cal autèntica transparència en tota l'activitat pública; ens cal crítica social raonada i fonamentada; i ens cal informació veraç, ens calen uns mitjans de comunicació objectius, que en aquests moments no tenim.En aquests moments necessitem consciència social per la denúncia efectiva, amb la consciència que denunciar i constatar certs fets delictius relacionats amb actes corruptes és molt complicat, atès que normalment no es troben els diners desviats o pagats com a suborns, i que difícilment surt qui ha pagat i que només coneixem pocs dels que han cobrat.Però és important no caure en l'imperi del rumor, massa sovint estem veient com qualsevol indici, comentari, es converteix en veritat sense fonament. El cert és que, pel que sembla, som en uns moments on qualsevol, mitjà de comunicació, grup polític o particular, pot difamar a qui fa activitat política i no passa rés. Som en uns moments, on tinc la sensació de que els que fem política som uns leprosos. El cert, al menys per a mi, és que l'activitat política és una activitat noble, que es fa per millorar el benestar de la col·lectivitat. Soc conscient, que aquest pensament, en aquests moments, no és general, però potser és que soc un idealista, un utòpic que continua creient en la bondat de les persones. El cert, per desgracia, és que per Sitges es passegen un parell de desgraciats, són parella i un d'ells ara és "càrrec territorial" del partit, que en el seu moment es van dedicar a dir a la militància local que, aprofitant que era regidor de l'Ajuntament de Sitges, cobrava comissions de les pedreres, que els hi ratllava el cotxe o que anava contra els gais....El cert és, tristament, que dins el partit, tenim massa gent que només vol posar títols en la seva targeta, encara que sigui traint a gent a la que els hi deien que eren amics, potser és que ser president d'alguna executiva és més important que l'amistat, l'honestedat o la paraula  donada. Allò tant català que val més la paraula que un paper, he hagut de veure com no és cert, com pot ser, si no,  que una presidenta local que sempre hem va jurar recolzament, el dia que hem presento per alguna cosa intriga en contra meva, potser és que tenia por que si guanyava volgués valorar els resultats electorals municipals?Per desgràcia, en el seu moment, els difamadors, aquesta parella que aconsella ara a qui jo li feia els articles, van aconseguir que una part important de la militància canvies el que pensava de mi, clar que els que no van canviar de pensament ja no hi militen. Però no van aconseguir que deixes de cap manera l'activitat política. Per a mi és important el compromís, i atès que un està net, continuo treballant, ara ho faig com a membre de l'executiva de la sectorial de Medi Ambient d'ERC i, tanmateix, ho faig ajudant a diverses seccions locals.Som en uns moments, on la mentida és fàcil d'escampar i el mal fet és difícil d'esvair, i, tanmateix, quan et saps innocent no perds el temps en desmentir, continues treballant pel bé comú.Les persones que ens dediquem a la política, una noble activitat vital per la bona convivència i el desenvolupament de la societat, hem de ser conscients que cal regenerar el sistema. Si volem un sistema amb alt nivell de qualitat democràtica, l'hem de regenerar i evolucionar constantment, o bé la degradació de la vida política i social serà constant. I hem de ser conscients que aquesta possible degradació pot provocar  l'obertura d'una porta, la del populisme i els salva-patries. El 25N ens parla d'un cert creixement del populisme també a Catalunya, Ciutadans és el que ven; i ,darrerament, estem veient com el pitjor president del govern espanyol en la història de la democràcia, Aznar, es comença a presentar com la solució de futur per liderar un equip de tecnòcrates que ens treguin de la crisi on ens va ficar l'Aznar.Com a poble que estem creant el nostre propi estat, tenim l'oportunitat de crear-lo de forma que les pràctiques corruptes ho tinguin difícil.Tenim la possibilitat de generar un sistema transparent, socialment just i igualitari, on fer política esdevingui un honor i no un negoci, atès que o hi ha rés més  noble que treballar per millorar la qualitat de vida dels teus veïns.En política no tot si val, el joc brut no hi hauria de tenir cabuda, qui el practica no és polític, és una mala persona, un mal nascut o nascuda, que no es mereix cap mena de respecte.Cal fer neteja, difamadors i traïdors a la claveguera.]]></content>
		</document>
		<document id="548ec8a0ed8b92b7060f4875f6cdd70" url="http://jaumetorras.blogspot.com/2013/03/anuncis-i-mes-anuncis-i.html">			<content><![CDATA[Nou intent de cop d’efecte del govern de la Nova Majoria de l'Ajuntament  de Sitges, s'anuncia la reducció de la taxa d’escombraries en un 50% pel 2014. La cap de comunicació justifica el seu magnífic sou. Si fa uns dies, ens comunicaven la bona notícia de la signatura del conveni per a la creació del centre universitari de les arts escèniques, el gran projecte de l’alcalde Baijet, ara ens anuncien baixades de taxes pel 2014. En un principi, una taxa es paga per pagar un servei, i l’administració que el dona té la potestat de repercutir-lo en la proporció que cregui més convenient, en el ben entès que la part del servei que no es cobreixi amb la taxa sortirà d’altres recaptacions, com l’IBI. Soc del parer que les taxes han de servir per pagar la totalitat del servei i que el que cal és preveure un ampli ventall de bonificacions per fer-los assequibles a tota la ciutadania i socialment justos. Tanmateix, el pagament d’una taxa fa prendre en consciència una realitat, en aquest cas, generem residus i cal que rebin un tractament i això té un cost.Parlem de taxes i no d’impostos, no ho fem de l’IBI. El cobrament d’un impost no equival a donar cap servei, és la forma que té l’administració d’aconseguir recursos per fer tot allò que ha de fer, com netejar i il·luminar els carrers, vetllar per la nostra seguretat i mantenir el municipi en condicions raonables. Ara a Sitges veiem com el govern de la Nova Majoria, pel 2013, ha incrementat de forma desorbitada el rebut de l’IBI, ho fa amb l’excusa del forat heretat i aprofitant una revisió cadastral molt més elevada del que es preveia. Potser és que el regidor dels diners de la Nova Majoria, espera que el  forat heredat en un any ja l'haurà omplert gràcies a aquesta forta pujada? És el que es pot entendre amb l’anunci de rebaixes de taxes pel 2014, no seria millor reduir al mínim possible el coeficient de l’IBI? potser és que la recaptació serà, finalment, molt superior a la prevista? Al final, tot ens parla de feina feta a salto de mata, de feina feta per fer oblidar l’anteriorment feta pels governs d’esquerres, i ens parla de feina d’aparador, fotos i anuncis. I quina casualitat, que aquest anunci de rebaixes, es fa coincidint en el temps amb l’anunci de que no hi han qüestions penals al voltant del Sitges Reference, on, per cert, el que es volia era tacar a l’alcalde Baijet. O, tanmateix, que Urbanisme de la Generalitat atura les obres de la reforma dels museus per defectes administratius, cal tornar a fer el concurs, en els canvis del projecte fets pel govern de la Nova Majoria, canvis que no són estètics, sempre acceptables, són de concepte, canvis que en el seu moment no es van plantejar com al·legacions quan era el moment i que poden costar, al cap baix, un parell de milions d’euros.Ho he dit altres vegades, aquest govern no té projecte i una part dels seus membres, sembla que creuen que governar és fer-se fotos i anar a inauguracions i actes diversos. Governar és actuar per intentar millorar la qualitat de vida de tothom a Sitges, és fer uns pressupostos coherents, cobrar unes taxes i impostos raonables i donar els serveis que pertoquen i és aplicar les ordenances. Governar és parlar amb la gent, trepitjar el carrer i prendre decisions pensant en el futur, no només en les properes eleccions.]]></content>
		</document>
		<document id="d879fad7a976ca40021e32961ad1e05b" url="http://jaumetorras.blogspot.com/2013/03/opino-opinas-opinare.html">			<content><![CDATA[Ara, molts tenim la sensació de que tenim tota la informació que volem al nostre abast. Ens podem arribar a creure, fins hi tot, que en tenim massa. Però el cert, és que la informació que ens arriba, ho fa a trossos, esbiaixada i totalment manipulada. I la informació és imprescindible per poder opinar, i per poder-ho fer en base a l’anàlisi de fets i dades reals i així tenir una opinió fonamentada, que no vol dir que sigui la correcta.El cert, és que un dels fets que més desencís  està generant en la gent, és el sentiment de sentir-se espectadors dels duels dialèctics  entre els líders polítics, on el que sembla que només importa és l’atac a l’adversari i posar en pràctica el “i tu més” per amagar les errades pròpies. Aquests duels, no es fan per millorar el benestar de la ciutadania, són part d'estratègies que només volen ensorrar a l'adversari.Tanmateix, una part important del personal, se sent  les víctimes de les paraules buides i les promeses sense fonament ni  futur, les contradiccions constants i els oblits d’allò que s’havia dit. El pitjor és que ens volen fer creure que això és fer política i no ho és.Una part important de la ciutadania és molt conscient que alguns d’aquests líders no s’informen, que sembla que només són capaços de dir allò que els assessors els hi preparen i així, molts cops, parlen de coses que desconeixen, com si fossin tertulians de qualsevol televisió en horari nocturn o de columnistes de certs diaris que només busquen titulars i fer mal per vendre diaris.  No estan realment informats i, per tant, no son capaços d’analitzar els problemes que pateix la societat, només són capaços de dir les proclames que els hi han dit que els hi faran guanyar vots i així continuar en el poder, atès que és el poder i no el servei a la ciutadania el que mou la seva activitat política. El cert és que, el que molts volem és escoltar i expressar opinions fonamentades i poder debatre-les per tal d’arribar a propostes possibles per solucionar els problemes i  generar un millor futur per a tothom, això és fer política.Ara, aquest sentiment de desencís amb la política és molt fort. El govern central del PP, amb la connivència dels principals grups mediàtics, està deixant clar que només els hi interessa que el poble opini votant i prou, deuen creure que no tenim dret a saber i opinar, que  ells ja pensen per tothom i que només ells tenen la raó, el conegut pensament únic. Per a ells no cal que la ciutadania parli de polítiques socials, que coneguin la realitat econòmica de l’estat, la gran mentida, o que es generi un debat real al voltant de la necessària renovació i transformació de l’administració pública, amb una sola finalitat, la de millorar els serveis públics, la millora de la qualitat de vida de tothom. I com no volen que parlem de tot això i a casa nostra, hem decidit  ampliar aquest debat, afegint i posant pel davant el legítim debat de l’estat propi, hem de veure com els mitjans de comunicació s’omplen de casos de corrupció, evasió de capitals, espionatges... que no fan més que despistar i fer créixer el desencís. Ara cal presentar la  nació catalana com una cova plena de corruptes, evasors, prevaricadors, aprofitats, i que som un poble que només ens queixem i exigim diners, que ens inventem que l’estat li deu més de vuit mil milions d’euros a la Generalitat, que l’espoli fiscal és una gran mentida i és Espanya qui ens està subvencionant. En realitat, el que pretenen és generar dubtes sobre la viabilitat econòmica de Catalunya com a estat, quan el problema és d’Espanya, atès que el model econòmic espanyol està basat en el espoli de les colònies  i per ells Catalunya és una colonia. I, tanmateix, el que pretenen des de ja fa temps és que la gent no participi, no voti, que només voti el seu vot captiu i que es creu les seves mentides i, així, continuar mantenint els privilegis d’una casta, els de la llotja del Bernabeu, que continuen creient que som en temps del imperi de Felip II. Una casta de buròcrates i aconseguidors, que no fabriquen rés i ho xuclen tot, que creuen que tot té principi i final a Madrid i la resta de l’estat està per servir-los, són els Aznar, Rato, Rubalcaba......no han treballat mai, sempre de càrrec en càrrec i fent lleis a la seva mida.Hem d’opinar, i ho hem de fer amb coneixement de causa. Hem d’exigir que els que fan política, al nivell que sigui, tinguin opinió pròpia i no parlin per parlar, estiguin informats i analitzin per poder donar la millor resposta possible als problemes de la societat. Hem d’exigir que els mitjans de comunicació no manipulin la informació i que aquesta sigui veraç. Hem d’exigir que aquells que expressen opinions en els mitjans ho facin amb coneixement de la qüestió. Hem d'exigir que tots aquells que en els mitjans d'allà parlen de casa nostra, ho facin amb coneixement de causa, i no a partir de quatre eslògans plens de demagògia i mentides.Tanmateix, la militància en un partit polític, jo soc militant d’ERC per convicció, atès que el seu ideari és el més proper als meus principis, basats en la socialdemocràcia, la justícia social, el respecte a la persona i l’independentisme, no hauria de limitar la capacitat d’opinar lliurament, en el ben entès, que normalment el que opini no s’allunyarà gaire dels principis i propostes del partit. Però, és evident, que sempre hi hauran  temes en els que no es pensa, ni es diu,  el mateix que es pot pensar o dir des del partit, o que hi hauran actuacions amb les que no hi estigui d’acord i, si s’escau, s’ha de poder dir, s’ha de dir. Els partits polítics no han de ser sistemes uniformes, com semblen que ho són els grans partits estatals, ja ho va dir aquell “quien se mueva no sale en la foto”, i sortir a la foto és, per a molts, fer política, i no ho és. Els partits polítics han d’estar oberts a la diversitat i evolucionar gràcies al debat generat, el debat intern, assemblees,  i el debat amb la societat.  Una societat que cal que trobi espais pel debat, com ho són moltes de les plataformes cíviques i així poder opinar en llibertat. Perquè és de llibertat del que estem parlant, de respecte per la democràcia, de respecte pels individus i de felicitat, atès que hauria de ser la felicitat de tothom la finalitat de totes les accions polítiques, i, per desgràcia, és aquesta felicitat el que en aquests moments ens volen negar.  Ens volen negar el dret a decidir quin estatus jurídic volem per Catalunya, el dret a decidir,allò que la Carta dels Drets dels Pobles de l’ONU, ratificada pel Congreso i signada pel rei espanyol, ens reconeix. I molts, el que volem, és ser lliures a casa nostra, per fer autèntica política, la que treballa per el benestar i la felicitat de tothom, i no aquesta que ens imposen que només busca alimentar la casta del poder central i per això manipulen la informació i segresten la democràcia. Hem d’opinar i ho hem de fer informats i amb convicció, ens hem de poder equivocar i ser responsables i beneficiaris de les errades i els encertos, però hem de ser lliures i viure en democràcia, que és el mateix que dir que vivim en el respecte i la llibertat.]]></content>
		</document>
		<document id="2f6a93751de157d20db320eb70c1b8e9" url="http://jaumetorras.blogspot.com/2013/04/on-es-la-vegueria.html">			<content><![CDATA[Ara que a Sitges, com en molts altres municipis del Penedès,  també hi trobem, quan arribem en vehicle, els cartells que recorden que Sitges és un municipi adherit a la Vegueria Penedès, hom es pot preguntar, i la Vegueria?Pot estranyar la pregunta, però desprès de tot el soroll que s’ha fet en temps d’eleccions, que han fet certs partits dient aquí que estan a favor de la Vegueria del Penedès, que ells si que la defensen i només ells l'aconseguiran, ara ja fa temps que no se’n parla. Ans al contrari, els partits que més van voler fer creure que ells sí que defensaven la Vegueria, CiU i PP, són els que han intentat tancar totes les portes possibles per tirar endavant la distribució territorial en vegueries.Com sempre, el doble llenguatge, en cada lloc es diu el que cal per guanyar vots i cap problema, el compromís i l’ètica desapareixen per tal d’aconseguir el poder. El cert és que en aquests moments, al Parlament de Catalunya, es parla de diverses lleis, la Llei Electoral, la de Regim local i la vicepresidenta Ortega té al calaix la de Vegueries, aprovada i que cal desenvolupar.Les tres lleis van lligades, la electoral s’hauria de fer tenint en compte el model territorial que aprovat per Catalunya, les Vegueries i municipis. La de regim local hauria d’estructurar les competències i la distribució de recursos en cada un dels nivells administratius, Generalitat, Vegueries i Municipis, en el ben entès que les Diputacions desapareixen, com diu la Llei de Vegueries, i els Consells Comarcals han de ser gestors de serveis mancomunats. Per tant, el desenvolupament de la Llei de Vegueries és cabdal, atès que és la que desenvolupa la distribució territorial de l’estat català. Potser per això la Consellera Ortega l’ha ficada al calaix? És evident que els que manen a Unió no volen saber rés de la Independència, constantment en Duran i Lleida ens ho demostra. Permeteu-me recordar que va ser Esquerra qui va portar la Llei de Vegueries i l’Àmbit al debat parlamentari, i ho va fer, atès que el programa marc del congrés 2008 de Girona, va aprovar i afegir una esmena d’un militant del Penedès demanant el compromís del partit per treballar i defensar la Vegueria del Penedès, i Esquerra intenta complir els seus compromisos, els altres partits, constantment ens demostren no tenir cap problema en no complir les promeses i compromisos, com no compleixen els programes electorals. Vam sentir dir a l'alcalde convergent de Sitges que el seu programa electoral era dinàmic.....i així justificava els seus incompliments: no posar la taxa d'escombraries, no tancar el Rusc....i no cal parlar del president espanyol, ha pujat l'IVA, ha rescatat bancs, no ha creat ni un lloc de treball.....La hipocresia del PP és gran, parlant pel territori de la Vegueria  i impugnant l’Estatut, la llei de Vegueries o el que calgui per tal de fer mal, i sempre, com fa el govern de Madrid, buscant culpables en els anteriors gestors o en altres administracions. Dient que era Esquerra qui treballava en contra, quina barra.El que és cert és que l’Àmbit Funcional del Penedès, la figura urbanística/administrativa necessària per demanar la Vegueria, està aprovada i ara cal desenvolupar-la, feina tècnica i de debat parlamentari, i saber quins municipis de l'Anoia no hi volen ser. I fer el debat en el territori per definir els punts bàsics pel desenvolupament del Penedès. L'anterior executiva regional d'Esquerra va començar aquesta feina, el grup d'idees va el·laborar la Proposta pel Penedès, però ja fa més d'un any de la seva presentació i no s'ha tornat a parlar més.Necessitem parlar ara de les Vegueries? Si. Ara és el moment de fer tota aquella feina que faciliti que el primer dia del nou estat, tot continuí funcionant, però tal com nosaltres creiem que és la forma més adient, no com ens manen des de Madrid.Parlar de vegueries és parlar d’estat propi, de la Catalunya que volem. I parlar de vegueries no té perquè representar parlar de crear noves estructures administratives, pot ser l'oportunitat per reestructurar l'administració pública a Catalunya, generant un model, modern i eficient, amb una estructura política reduïda i amb les competències i recursos ben repartides en nom de l'eficiència i el benefici de la ciutadania, estalviant duplicitats i fent de la col·laboració norma. Haurem de recordar a tots els diputats i diputades del Penedès, de tots els partits que deien recolzar la Vegueria, PP, CiU, CUP i ERC, que reclamin desenvolupar ja l’Àmbit Funcional i haurem de continuar recordant que quan es parla de Penedès, es parla de l’Alt i Baix Penedès, de bona part de l’Anoia i del Garraf, atès que encara veiem ens molts mitjans o sentim a càrrecs electes d'aquests partits, que quan parlen del Penedès només ho fan per referir-se a l'Alt i ho repeteixo, el Penedès està conformat per l'Alt i Baix Penedès, el Garraf i bona part de l'Anoia.]]></content>
		</document>
		<document id="843ff4c78a65924935f8666fdc8176f" url="http://jaumetorras.blogspot.com/2013/05/perles-constitucionals.html">			<content><![CDATA[En uns moments, on sembla que només existeix una realitat, la constitucional, estaria bé que tots aquells que constantment ens reclamen el compliment i respecte de la llei, li fessin una lectura amb una mica de cura. El cert és, que quan es fa aquesta lectura, al menys jo he tingut aquesta sensació, es pot arribar a veure aquest document més com un reglament de funcionament del poder central i un conjunt de principis, alguns ja antiquats, a cops contradictoris i quasi sempre amb un principi clau, el del manteniment d’un sistema secular que ha de perviure amb independència del model jurídic de l’estat.Constitucions catalanes de  1599Al preàmbul de la Constitució es diu: “Proteger a todos los españoles y pueblos de españa en el ejercicio de los derechos humanos, sus culturas y tradiciones, lenguas e instituciones”. Serà per aquest principi que en Wert ens intenta imposar la seva llei? O, com és que es permeten els atacs constants al català a Les Illes, València o l’Aragó? I això que a l’article 3 es diu:”La riqueza de las distintas modalidades lingüísticas de España es un patrimonio cultural que será objeto de especial respeto y protección”. Dit això, podríem arribar a pensar que personatges com el Wert, en Bauzà o qualsevol del PP valencià estan incomplint la Constitució? I, tanmateix, quants recursos hi destina el Ministerio per la “protecció” del català? Jo no ho he estat capaç de trobar-ho.A l'article 10, trobem algo tant interessant com això: "Las normas relativas a los derechos fundamentales y a las libertades que la Constitución reconoce se interpretararán de conformidad con la Declaración Universal de Derechos Humanos y los tratados y acuerdos internacionales sobre las mismas materias ratificados por España". En la declaració de la ONU, es declara el dret a l'autodeterminació dels pobles i es diu que cap estat que ratifiqui la Declaració pot fer lleis contraries a la mateixa. Espanya la va ratifica el 1977.A l'article 11, es diu que "ningún español de origen podrá ser privado de su nacionalidad", es a dir, no ens poden fer fora, continuarem sent espanyols i per tant europeus de ple dret. A l'article 20 es reconeix el dret a "expresar y difundir los pensamientos, ideas y opiniones mediante la palabra, el escrito o cualquier otro medio de reproducción" que es suma a l'article 16 on "se garantiza la libertad ideológica, religiosa y de culto de los individuos y las comunidades sin más limitación, en sus manifestaciones, que la necesaria para el mantenimiento del orden público protegido por la ley". Suposo que en compliment d'aquests principis es va fer la Llei de partits o s'acaba de portar al Tribunal Constitucional la declaració de  sobirania del Parlament de Catalunya, per alguns el concepte democràcia sembla no existir quan es posa en dubte el model centralista que funciona des de Felip II.A l'article 24, se'ns parla de que "todas las personas tienen derecho a obtener tutela efectiva de los jueces y tribunales en el ejercicio de sus derechos e intereses legítimos, sin que, en ningún caso, pueda producirse indefensión", i que ha produït la llei de taxes del ministre Gallardon, si no que davant el cost de les taxes la majoria de la ciutadania renunci a acudir a la justícia i el temps ens dirà que pot representar això. A l'article 27 es va acordar que "todos tienen el derecho a la educación. Se reconoce la libertad de enseñanza" i ara veiem com entenen els del PP aquest principi, que tothom ha de tenir la llibertat d'ensenyar només en castellà anant en contra del pacte col·lectiu que representa l'immersió lingüística.En aquests moments s'està fent una llei per les administracions locals que sembla oblidar el que diu l'article 140, "la Constitución garantiza la autonomia de los municipios. Estos gozarán de personalidad jurídica plena. Su gobierno y administración corresponde a sus respectivos Ayuntamientos", hom es pot interpretar que en cap cas, l'estat és qui per dir als municipis les despeses que han de tenir. Cal afegir el que diu l'article 142, "las Haciendas locales deberán disponer de los medios suficientes para el desmpeño de las funciones que la ley atribuye a las Corporaciones respectivas y se nutrirán fundamentalmente de tributos propios y de participación en los del Estado y de las Comunidades Autónomas". Llegint això, hom pot arribar a creure que el primer que s'hauria de fer en moments de retallades és assegurar el finançament dels ens locals i anar pujant, que qui ha de fer les retallades és l'estat en les seves estructures. I, tanmateix, és important llegir el que es diu a l'article 156, on es diu que "las Comunidades Autónomas podrán actuar como delegados o colaboradores del Estado para la recaudación, la gestión y la liquidación de los recursos tributarios de aquél, de acuerdo con las leyes y los estatutos". Es a dir, tots aquells que han posat el crit al cel per l'agència tributària catalana, o no han llegit mai la Consticuión que tant defensen o actuen amb mala llet.Un dels efectes de la crisi ha estat l’esclat dels desnonaments, molts d’ells fruit de la mala praxis d’un sistema financer abocat al negoci immobiliari i que s’ha aprofitat d’unes lleis antiquades o inexistents,  i d’uns governants més preocupats de preservar els privilegis de la cort que defensar els drets constitucionals de la ciutadania. En concret, en aplicar el que diu l’article 47: “todos los españoles tienen derecho a disfrutar  de una vivienda digna y adecuada. Los poderes públicos promoverán las condiciones necesarias y establecerán las normas pertinentes para hacer efectivo este derecho, regulando la utilización del suelo de acuerdo con el interés general para impedir la especulación. La comunidad participará en las plusvalias que genere la cción de los entes públicos”. Suposo, que en aplicació d’aquest principi, l’Aznar, el pitjor president de la democràcia, va fer aquella llei del sol que va donar barra lliure a poder edificar en qualsevol lloc, provocant greus problemes de manteniment a molts municipis, obrint la porta a la requalificació amb qualsevol excusa o a una llei urbanística com la del País Valencià que ha acabat anul·lada per la Comissió europea. I la participació en les plusvàlues,  arreu sembla haver estat interpretat com el dret a fer equipaments inútils o infraestructures impossibles de mantenir. Potser el problema és que els gestors de lo públic només pensen en com guanyar les eleccions?. Milers de famílies estan perdent els seus habitatges i la bombolla ha deixat uns tres milions d’habitatges buits. Serveixen  d’alguna cosa  els principis constitucionals?]]></content>
		</document>
	</documents>
</author>