<author id="1c5612eb0855d86dce34b8587f8f74eb" url="ordessiete.blogspot.com.es" feed="http://ordessiete.blogspot.com/feeds/posts/default" country="ES">
	<documents count="7">
		<document id="e367a09824e2ab9417403266dff6b77e" url="http://feedproxy.google.com/~r/Ordessiete/~3/-GYwJRMYx8E/romero-mengotti-presentou-en-ordes-o.html">			<content><![CDATA[Manuel Regos: "Este libro axudará a non esquecer o pasado para non volver a cometer os mesmos erros”O alcalde de Ordes, Manuel Regos, presentou onte na biblioteca municipal do Concello de Ordes acolleu na tarde de onte a presentación do libro El defensor, do docente coruñés Manuel Romero Mengotti.A obra está ambientada durante a Guerra Civil, e narra vinte historias reais nas que Gonzalo Romero, pai do autor, desempeñou un papel protagonista ao exercer de avogado defensor de cada un dos casos expostos. “Fai anos familiares meus atoparon unha maleta repleta de documentación, moita da cal eran manuscritos realizados polos propios acusados. Sempre souben que tiña que facer algo con ese material que afortunadamente se fotocopiou xa que os orixinais cedéronse a un editor que nunca os devolveu a pesar de solicitarllos”. As frases de Manuel Regos, alcalde de Ordes“El defensor  ben plasma o que aconteceu nun momento tan difícil e comprometido para todos”"Lle agradezo persoal e públicamente ao autor este libro que axudará a non esquecer o pasado para non volver a cometer os mesmos erros”*]]></content>
		</document>
		<document id="2883beb2aaf2d1d1958120f986f699c2" url="http://feedproxy.google.com/~r/Ordessiete/~3/0fCbgS5PC0M/este-venres-celebrarase-homenaxe-ao.html">			<content><![CDATA[Como de costume, participará unha representación da Infantería de Mariña do Tercio Norte do Arsenal de FerrolO acto terá lugar ás 12:00 horas no cemiterio do PiñeiroO vindeiro venres, día de Todos os Santos, o Concello de Ordes celebrará a tradicional misa e ofrenda floral ante a tumba de Manuel Lois García, o ‘Soldado Lois’. O acto terá lugar ás 12:00 horas no cemiterio municipal do Piñeiro. Como de costume o Concello de Ordes conta novamente coa colaboración da Infantería de Mariña do Tercio Norte do Arsenal de Ferrol. Tamén se contará coa asistencia de representantes doutros corpos como son a Garda Civil de Ordes, a Comandancia da Garda Civil da Compañía de Santiago de Compostela, a Policía Local de Ordes, ademais do equipo de Goberno local e outros membros da corporación. A frase de Manuel Regos, alcalde de Ordes"Animo a todos os veciños e veciñas a participar nestes actos cos que queremos rendir unha merecida homenaxe a este home que entregou a súa vida para salvar a dos seus compañeiros e que supón un orgullo para todos nós”*]]></content>
		</document>
		<document id="3cf58a2206cf756d2578b95693097b8d" url="http://feedproxy.google.com/~r/Ordessiete/~3/5Pz_Q9r3Q80/os-produtores-de-grelos-de-ordes.html">			<content><![CDATA[Silvia Marín, entre José Luis Gómez Candal e un representante dos produtores de grelos de Ordes.Celebraron onte unha nova xuntanza con ese obxectivoOs produtores de grelos da comarca de Ordes mantiveron hoxe unha nova xuntanza no seu proceso de constitución dunha cooperativa. Unha cita á que acudiron 30 agricultores a quenes se lles dou conta dos distintos modelos de cooperativas nas que se poderían costituir.Dende a Oficina de Fomento de Cooperativas da Mancomunidade de  Municipios da Comarca de Ordes, pertencente á Rede Eusumo, solicitóuselles a todos eles unha serie de datos relacionados co seu nivel de produción e extensión de terreos. Unha vez analizados estes datos daráselles conta das posibilidades e da rentabilidade que poderían chegar a obter no caso de constituirse como cooperativa. Entre as primeiras ventaxas que se barallan nese suposto están as de poder acadar un maior marxe de beneficios ante os intermediarios, así como os inconvintes derivados da estacionalidade na producción de grelos. Vender a maior prezoTodo elo para acadar o obxetivo final que é o de poder vender a un maior prezo. Agárdase que aproximadamente nun prazo inferior a un mes se realice unha nova xuntanza .Cada un dos asistentes tiveron a oportunidade de amosarlle as súas preocupacións e dúbidas ás distintas persoas que participaron no encontro. Entre eles atopábanse a tenente de alcalde do Concello de Ordes, Silvia Marín, quen lles brindou todo o seu apoio para acadar os resultados máis beneficiosos. Tamén estivieron presentes o edil de Medio Ambiente, Luis Gómez, ademais de técnicos de AGACA, da Cooperativa Comarcal de Ordes e da Cooperativa Pico Sacro.*]]></content>
		</document>
		<document id="b39134ef2359a55497914109f7272049" url="http://feedproxy.google.com/~r/Ordessiete/~3/ACmfS4X7Z9s/os-estudantes-do-ies-n-1-visitaron.html">			<content><![CDATA[Mostraron un gran interese polo clube de lecturaUn grupo de alumnos e alumnas de 1º da ESO do IES Nº1 de Ordes realizaron esta mañá unha visita guiada á biblioteca municipal de Ordes. Entre eles suscitou un gran interés o clube de lectura que recentemente se formou e no que veciños e veciñas poñen en común as súas experiencias e impresións en torno a unha mesma obra literaria.*]]></content>
		</document>
		<document id="ee1cb2712f4125d39633a04c4aff9995" url="http://feedproxy.google.com/~r/Ordessiete/~3/CRe2xtcU4W8/o-psoe-de-ordes-denuncia-os-catro-anos.html">			<content><![CDATA[Pedreira: “O importe dos incumprimentos da Xunta con Ordes ascende a máis de 4,63 millóns de euros, despois de que nestes últimos catro anos, o PP non fixo practicamente nada polos veciños e veciñas de Ordes”“Unha nova agresión a Ordes por parte da Xunta, que por cuarto ano consecutivo deixa a Ordes sen ningún tipo de investimentos nos seus Orzamentos”. Deste xeito define o secretario xeral dos socialistas ordenses, Xesús Pedreira, o proxecto de Orzamentos da Xunta de Galicia para 2014 que, por cuarto ano consecutivo, non contempla nin unha soa partida de investimento en Ordes.Diante desta situación, a Agrupación Socialista de Ordes trasladará ao grupo socialista no Parlamento de Galicia unha serie de emendas aos Orzamentos da Xunta de 2014, para que contemplen os investimentos necesarios para Ordes. Relación de investimentos Orzamentariamente falando, a petición máis significativa correspóndese cos 2,8 millóns de euros da mellora e ampliación da estrada de Mercurín, que une o polígono de Merelle (Ordes) coa localidade de Cerceda. Unhas obras comprometidas dende o ano 2008 ao abeiro do Plan Miner, cun proxecto elaborado pola Xunta en 2010 (por un importe de 150.000 euros), pero cuxo convenio aínda non foi asinado por falta de vontade política tanto da Xunta de Galicia como do Ministerio de Industria, Turismo y Comercio.Sen embargo, Xesús Pedreira fai especial fincapé nos 1,3 millóns de euros precisos en materia de abastecemento e saneamento para o rural ordense: 160.000 euros para rematar os traballos de abastecemento en Reboredo-A Gorita; e 135.000 euros para rematar o saneamento en A Brea, no límite do Concello de Ordes con Cerceda, onde se dá o paradoxo de que existe unha instalación pero non pode ser utilizada pola veciñanza porque non están rematadas as obras. As emendas socialistas tamén recollerán outros 239.000 euros para melloras na calidade da auga no Mesón do Vento e outros 170.000 euros para melloras na rede Poulo-Lavandeira e Vilariño-Buscás. Neste punto, o PSOE de Ordes tamén solicita un investimento de 600.000 euros na mellora da estación de tratamento de auga potable (ETAP) de Ordes, “que é moi antiga e xa ten ata fendas”, explica Xesús Pedreira.Sector téxtil Así mesmo, os socialistas reclamarán 500.000 euros para a elaboración dun Plan Estratéxico para o Sector Téxtil da Comarca de Ordes que permita a creación dun centro loxístico e que permita a recuperación dun sector que perdeu máis de 500 empregos nos últimos catro anos. Por último, demandarán tamén unha achega de 30.000 euros para o Museo do Traxe Juanjo Liñares, “que nunca recibiu achega ou axuda ningunha por parte da Xunta de Galicia e está sufrindo problemas de humidades”, denuncia o concelleiro socialista.Xesús Pedreira (PSOE).As frases de Xesús Pedreira, voceiro municipal socialista de Ordes“Un ano máis, a Xunta volve castigar aos veciños e veciñas de Ordes por non ter un Goberno do Partido Popular deixándoos sen varias obras de abastecemento e saneamento fundamentais que estaban comprometidas dende hai anos, provocando casos especialmente graves como o de A Brea, onde levan cos sumidoiros sen rematar dende hai catro anos e con dous quilómetros xa feitos pero que, ao non estar rematados, non poden entrar en funcionamento”“O importe dos incumprimentos da Xunta con Ordes ascende a máis de 4,63 millóns de euros, despois de que neseas últimos catro anos de Goberno, o PP non fixo practicamente nada polos veciños e veciñas de Ordes”*]]></content>
		</document>
		<document id="c78acd98a827405e86ea499918808437" url="http://feedproxy.google.com/~r/Ordessiete/~3/c_q5WalOsaw/a-xunta-cedera-o-centro-comarcal-de.html">			<content><![CDATA[O alcalde Manuel Regos, no centro, dando a benvida a Alfonso Rueda e ao resto de participantes no encontro en Ordes.Alfonso Rueda: "A cesión realizarase e oficializarase nun breve espazo de tempo"O presidente da Mancomunidade de Municipios de Ordes, Manuel Regos, recibiu na mañá de onte  en Ordes ao  vicepresidente da Xunta de Galicia, Alfonso Rueda, quen avanzou a inminente cesión do Centro Comarcal de Ordes para uso público. Según Rueda ésta “realizarase e oficializarase nun breve espazo de tempo, para satisfacer a petición realizada á Xunta de Galicia no seu día”, tras a toma de decisión acordada en sesión plenaria polos concellos integrantes.CIMRueda tamén quiso coñecer "de primeira man" a situación actual e as problemáticas máis destacadas polas que están a pasar as mulleres hoxe en día, e o de comprobar a efectividade do tratamento de igualdade que se aplican nos concellos de Galicia. "O CIM da Mancomunidade de Ordes sobresae do resto polos bos resultados obtidos en aqueles proxectos que dende él se inician”, manifestou o vicepresidente da Xunta.Rueda quixo alabar a súa tanto a súa administración como as labores de dirección“que poñen de relieve as ventaxas de mancomunar este tipo de servizos, xa que ademais de poder optar a máis axudas e de maior cuantía tamén se consegue atender a un maior número de usuarios”.Nesta visita tamén se contou coa presenza de Susana López Abella, secretaria xeral de Igualdade e coa de Belén do Campo, delegada Territorial da Xunta, ademais do exalcalde de Frades e parlamentario Miguel Prado. *]]></content>
		</document>
		<document id="c0a551e87310c788b95487865ac20c3a" url="http://feedproxy.google.com/~r/Ordessiete/~3/hpOk2o77Te8/os-concellos-da-mancomunidade-revelanse.html">			<content><![CDATA[O pleno da Mancomunidade de Ordes co seu presidente, Manuel Regos, no centro.Como contrapartida a este incremento, a Mancomunidade reclamaralle a Sogama información das súas contas e que explique o incremento dun 6,5 % en gasto de personalO pleno da Mancomunidade de Municipios da Comarca de Ordes acordou hoxe en sesión plenaria extraordinaria o rexeitamento total e unánime ó incremento nun 33,5% do canon do lixo plentexada por Sogama recentemente. Os representantes dos sete concellos da Mancomunidade asinaron unha moción na que expoñen  as dificultades no ámbito municipal para facer fronte a esta suba, da dificultade de ter que trasladar este incremento á súa veciñanza, así como a escasa marxe de maniobra e alegacións ao tratarse dun anuncio plasmado a través dunha lei de orzamentos. Na moción aprobada en pleno ínstase ás empresas públicas a realizar un esforzo proporcional ao que leva realizando o conxunto da poboación. Co fin de poder ter un criterio máis pormenorizado de si este é o xeito de proceder por parte da sociedade, o pleno reclámalle máis transparencia e toda a información precisa das súas contas. Incremento no gasto de persoalNeste aspecto aseguran estar sorprendidos do incremento dun 6,56% en gasto de persoal, en contraposición ás estatísticas á baixa que se dan no conxunto das administracións e empresas públicas. Por outra banda, tamén chama a atención da Mancomunidade que o custe medio ascenda a máis de 50.720  euros, situándose moi por riba doutras administracións públicas. Respecto ao resto dos gastos da memoria dos seus orzamentos recóllese un beneficio despois de impostos que sobrepasan os 6.624.000 euros. Sempre segundo a Mancomunidade, e tendo en conta que o sistema de tratamento de SOGAMA é o único ao que poden adheririse a case totalidade dos Concellos de Galicia, poderíase falar en termos prácticos dun mopolio no servizo, polo que sería preferible tratar o citado canon como unha taxa. En materia de tratamento de resíduos dende a Mancomunidade de Ordes considérase que dista moito de ser o óptimo, soterrándose unha gran parte del no seu vertedoiro e sen esquecer que a posibilidade de que a incineración poida non ser a opción para todos os residuos. *]]></content>
		</document>
	</documents>
</author>