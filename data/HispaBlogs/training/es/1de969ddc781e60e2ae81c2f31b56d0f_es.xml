<author id="1de969ddc781e60e2ae81c2f31b56d0f" url="blogpetit.blogspot.com.es" feed="http://blogpetit.blogspot.com/feeds/posts/default" country="ES">
	<documents count="9">
		<document id="3dde074a2896a9efc6ba55c2aa252cc9" url="http://blogpetit.blogspot.com/2013/07/endavant-joana-raspall.html">			<content><![CDATA[L'aparador de la Biblioteca Can Pedrals dedicat a la Joana RaspallL'aniversari de la Joana Raspall va omplir ahir el país amb els seus poemes. Algun exemple viscut: el divendres, al Concert per la Llibertat, vàrem poder escoltar la Sílvia Bel -magnífica actiu, per cert- recitant El vell vestit, del seu llibre Jardí vivent. O la Biblioteca Can Pedrals, que li va dedicar l'aparador.El portal Lletra ha publicat vídeos amb la mateixa Joana recitant els seus poemes. I el Govern en va fer fins i tot un acte institucional, amb l'assistència del President, i amb una excel·lent glossa de la seva vida, a càrrec de la Carme Arenas, i de la seva poesia: "una poesia que conté les flàries de l'elegància de Carner o Marià Manent, la passió de la seva companya poeta a l'escola de bibliotecàries, Rosa Leveroni, el gust pels gèneres de la poesia popular de Tomàs Garcés, o l'abrandament de Joan Salvat Papasseït i de tants altres poetes, els millors de la nostra tradició. Sempre, buscant l'escència, com deia el mestre Riba".A la xarxa, vaig piular-ne un fragment al #Raspall100, i em demanen que en digui l'origen. Per això, el publico tot sencer: Endavant! Pertany al llibre Ales i camins i és un cant a prendre el nostre camí i fer sentir la nostra veu sempre i arreu.Felicitats, Joana! I moltes gràcies!Endavant!Respira fort, que l'aire és teui l'aire i tot et poden prendre.Un cop ja l'hagis respiratés carn com tu,és alè teu que no es pot vendre.Respira fort, que l'aire és teu!Trepitja ferm, que el lloc és teu.On hi ha el teu peu no n'hi ha cap d'altre.La terra té per a tothomcamins oberts.Lluita amb qui vulgui entrebancar-te!Trepitja ferm, que el lloc és teu!Parla ben clar, que el mot és teui el pensament ningú no el mana.Si creus la teva veritatllança-la al venti que s'arbori com la flama.Parla ben clar, que el mot és teu!]]></content>
		</document>
		<document id="a219f6d25a112e679df50985abb6bb96" url="http://blogpetit.blogspot.com/2013/07/ladeu-en-joan-colome.html">			<content><![CDATA[La única foto d'en Joan que he trobat entre els negatius del pare, a l'Escola del TreballUn adéu d'estiu, malhauradament previsible, però igualment dolorós.I és que en Joan ens duia molts records d'infantesa -com he pogut comprovar amb tots els meus germans a l'informar-los de la seva mort-, ja que era un dels grans amics del pare, tot i portar-se deu anys de diferència.Per això, formava part dels paisatge habitual familiar, ple de persones que venien a la nit a reunir-se amb el pare a discutir sobre temes ben diversos, com en Joan Camps, en Josep Maria Farnés, en Gregori Resina, en Pep Comas, ... (I per això, ell era dels que m'anomenaven Cesc, que és com m'han dit sempre els de casa).A l'Associació Cultural ja treballaven junts des del 1967, on féu funcions de comptable i de secretari, fins l'any 1974. I a l'administració de l'Escola del Treball, on dedueixo que va entrar el 1968 (l'any 1993, llegeixo que se li concedia la insígnia pels seus 25 anys). Ells dos són responsables de la complicitat de les dues institucions -l'Escola i l'AC-, en temps ben difícils.I els projectes conjunts segueixen, com a mínim, amb el PlaçaGran, una aventura periodística de qualitat, molt viscuda des del menjador de casa. Membre des del primer moment del consell de redacció, va escriure-hi en la seva primera època diverses cròniques teatrals i polítiques. Per exemple, trobo en el segon número un reportatge de títol ben significatiu: Un llarg i tossut camí vers una cultura viva, desgranant la història del Cicle de Teatre de l'AC. Les seves cròniques teatrals recullen els moments d'expectació i esperança, cultural i política, que suposaren aquells anys de la transició. (És molt recomanable remenar per l'Arxiu Digital de Granollers, cercant-hi curiositats granollerines a partir de referències concretes a la premsa digitalitzada. Allà hi trobareu tots els articles d'en Joan).La seva actitud col·laborativa segueix també, com a pare, en aquelles entitats on els seus fills hi són presents.  Així, participà des del darrere també en les Colònies de Sant Esteve o la Coral Albada, per posar un parell d'exemples.Treballador incansable i discret, els darrers anys fou un fidel col·laborador de les activitats de la Parròquia de Sant Esteve, just al costat de casa seva, i la seva delegació episcopal. Projectes com la nova rectoria o el nou orgue comptaren amb la seva vigilància estricte dels números, però també amb la seva mirada, que afegia sempre valor cultural a les propostes. Aixo sí, sense cap voluntat de protagonisme. Recordo àmplies discussions sobre com calia assegurar la preservació del patrimoni, o les aportacions culturals de la música sacra que suposaria el nou orgue.Però no us penseu que el vetllar perquè ningú estirés més el braç que la màniga fos la seva activitat preferida, no. La família era la seva prioritat, i també la lectura. I tot això ho mostrava amb hores i hores de conversa, al bell mig del carrer, en un eix que enllaça els carrers Sant Josep -fins l'Escola del Treball-, el carrer Ricomà -fins a casa- i la Plaça de la Porxada -fins l'Ajuntament-, amb la Plaça de l'Església com a centre neuràlgic. La probabilitat de trobar-te'l era elevada, i el risc d'iniciar una conversa que no podríeu aturar era garantit. (Tot i amb això, em va quedar una conversa pendent, iniciada el dia del comiat de l'Àlex).Trobo només una entrevista on parla d'ell mateix, en un reportatge titulat Les vacances dels Granollerins (30/06/1979), on llegim les paraules d'en Joan -col·laborador de «Plaça Gran» (les preguntes s'endevinen soles):- Som cinc de família. El pressupost és una mica més crescut que el d'un mes normal. Haig d'advertir que vacances formals no em fem. Descansem una mica més del normal. I total, la família sortim uns deu o dotze dies.- Com us he dit, i donat que només tenim un mes de vacances, només sortim deu o dotze dies, durant la resta dels dies fem sortides d'un dia a mar o muntanya.- La sortida llarga sempre és a muntanya. Ens va més bé a tots. Ès més sa. Camines més i allà dalt no hi ha tanta contaminació com per aquí baix.- Llegeixo i rellegeixo. Aquest estiu li toca Justificació de Catalunya de Josep Armengou, que us recomano, i Els Moviments d'Emancipació Nacional de l'Andreu Nin. Hi ha teatre que espera, i poesia, que rellegeixo sempre. A veure el que dóna de si el temps de vacances.- Lògicament. Les converses familiars poden allargar-se més i sense límits. Això fa que ens coneixem més bé tots. Amb massa ocupacions, de vegades arribes a desconèixer els de casa.- Només practico esports a l'estiu: Natació i caminar.- Sí. En general van bé perquè els infants s'adaptin amb gent diferent a la que tracten durant l'any: pares i mestres i nens de l'escola.- Més espais verds, on passejar i asseure's a enraonar. Un desig boig, que al Centre de Granollers no hi hagués circulació.Queda clar, doncs, que al cel dels granollerins on li toca anar a parar, podrà caminar tranquil, sense circulació de cap mena, llegir Espriu reposadament i conversar llargament sobre el futur del país que tant s'estimava. Descansi en pau.]]></content>
		</document>
		<document id="ec6fe2b9b01e3cb0bd63ed1d11f31d7d" url="http://blogpetit.blogspot.com/2013/07/quicogrames.html">			<content><![CDATA[Anit., la lluna s'assemblava a aquesta captada per en DooMMasteR  ja fa un temps.I, val a dir, fa temps que tinc la sensació d'estar totalment a la lluna.En el format que en Salvador Alsius ha popularitzat a Núvol -els #alsigrames que penja al tuíter-, vaig iniciar, fa uns dies, una petita "crònica" diària d'allò que succeeix a casa nostra. (Entenent tot allò que m'és proper, i que pot ser tant un fet a nivell nacional o internacional, com una experiència viscuda a casa).L'objectiu, intentar aportar algun element més a la memòria que se m'escapa mica en mica. Ja em perdonareu, doncs, la gosadia de publicar el que, en el fons, no són més que simples versots sobre l'actualitat.Aquest són, doncs, els #quicogrames dels darrers dies:...Més informació »]]></content>
		</document>
		<document id="6f3b0eb96eea9d693ee09fda9981275e" url="http://blogpetit.blogspot.com/2013/08/andrea-camilleri-el-somriure-de.html">			<content><![CDATA[Ja fa temps que en Montalbano va creixent amb els seus llibres. Els dubtes de l'edat es van fent cada cop més evidents, i els efectes repercuteixen en la seva vida i la seva feina. Els somnis ja són més que avisos del que l'espera, i les nits li juguen males passades, també al costat de la Lívia. I apareixeran les primeres senyals d'estolidesa deguts a la vellesa i catúfols de vell.Tot plegat, ajuda a embolicar la trama, molt semblant a l'anterior cas, amb missatges d'un contrincant que suposen un repte afegit per al comissari. Diria fins i tot que la trama passa a un segon terme, mentre el personatge va prenent força.El segon aspecte a destacar és l'ús de la llengua. El Sicilià, el burocratès, i sobretot, el joc d'endevinalles del Catarellès, una eina bàsica que necessita compressió i perdonança. Alguns exemples en són: llavòrens, porta corredinsa, em sap gros, urgentament, constatador, versària i nemiga, immediatíssim, sa celènncia, ...La feina d'en Pau Vidal també es fa evident en les frases fetes: "Us he aixafat la guitarra; quan el gat no hi és les rates ballen; del que els ulls no veuen, el cor no se'n dol". I les seves adaptacions: "Ni esca ni romanços", el perepunyetisme, ...Però aquest cop, en Pau s'hi ha esmerçat, afegint-hi la traducció de l'Orlando Furiós, un poema cavalleresc d'Ariosto, on hi apareix la bella Angelica. (Potser el nou treball d'en Pau, ara que ja l'ha iniciat?).Així, en Montalbano quedarà tocat per la bellesa d'una jove, que el retornarà als enamoraments de l'adolescència, i posarà en dubte també la seva capacitat de resistència.L'altre gran plaer, repetit, és el de la cuina: cuddriruni, sopa de peix i rogers fregits, ben corocants, cannoli, espaguettis amb garotes, albergínies a la parmesana, pasta al forn, calamars a la romana, mandonguilles d'arròs, peixet frgit i un plat de gambetes, ... són plats mediterranis que et fan venir gana, fins i tot a l'estiu.I, com ja va essent tradició en les darreres novel·les, l'Andrea Camilleri es permet el detall d'homenatjar els seus amics artistes. En aquesta ocasió, pintors, molts d'ells de l'escola romana, i totalment desconeguts per mi fins ara: Carlo Carrà, Renato Guttuso, Girogio Morandi, Antonio Dongui, Mario Mafai, Fausto Pirandello (el fill del dramaturg, amb uns quadres excepcionals). Val la pena donar un cop d'ull a l'art sicilià, i a la seva literatura, amb referències a Ariosto, Ugo Foscolo,En resum, una volta per la Sicília dels plaers, molt apreciable per l'estiu.Més informació »]]></content>
		</document>
		<document id="229f1605a482eb52b73f300eaafea465" url="http://blogpetit.blogspot.com/2013/08/blanca-busquets-la-casa-del-silenci.html">			<content><![CDATA[Hi ha molts motius per què un llibre t'atrapi. La portada, les explicacions de la contracuberta, la temàtica, l'autora, crítiques a la premsa, ... són alguns dels suggeriments que em varen portar a demanar aquest llibre per Sant Jordi. Però res que et convenci més per llegir-lo que veure la teva filla amb llagrimetes tot just quan ha acabat el llibre. Senyal que l'ha atrapat, fins al final, i l'ha deixat ben tocada. I a mi al darrera, empassant-me pàgines de bona literatura, que parlen de música, d'amors i desamors.Darrerament, moltes obres -pel·lícules, llibres- expliquen la vida dels personatges a través d'una obra musical. Aquest cop és el Concert per a dos violins, de J.S. Bach, el músic que absorbeix, que teixeix una gran obra a partir de dos discursos ben diferents -els dos violins, l'Anna i la Teresa del llibre-, repartint-ne els moviments i empaitant-se al llarg de tota l'obra, en una competició que es repeteix a la vida real. Les dues melodies s'entrellacen i es complementen, sí, però també juguen a veure qui la fa més grossa fins que arriben al final exactament al mateix temps.Una dona amb molta tècnica, però gens d'ànima -i no només en la música- per qui tocar el violí és fer una cursa de velocitat des dels temps de Vivaldi. I la seva antagonista, una dona que s'ho ha hagut de guanyar tot a la vida, però posant l'ànima en tot el que fa. Hi ha ben poca gent que posi ànima a la música.I és que la Blanca Busquets va perfilant els seus personatges, mica en mica, capítol rere capítol, passant-se el relleu d'un a l'altre, a mesura que va desgranant la història de cada un d'ells. Les dues violinistes, la Teresa i l'Anna, la minyona, la Maria , i en Mark, el fill d'en Karl T., un famós director d'orquestra que havia mort deu anys enrera, formen les notes d'aquesta partitura que va evolucionant en tres moviments.Amb un toc del Jo confesso, d'en Cabré, amb la història d'un instrument -un violí de Jacobus Stainer del 1672, que va de mà en mà. Una mica de My fair lay, el pigmalió musical, amb la María que va aprenent música. I molts d'embolics entremig. Perquè la música de veritat s'ha de buscar al fons de tot, i al fons s'hi arribava al sofà. De fet, cada concert o cada òpera era com una història d'amor amb la seva instrumentista solista o amb la seva cantant. I en Karl en dirigia molts, de concerts.De tant en tant, se'ns apareixen en Beethoven, pel mig de les ciutats de Barcelona i Berlín (haurem de visitar la Kollwitzplatz, la propera ocasió que visitem la ciutat del fred!). O escoltem Linda paloma mía, La grangera i el pastor, Vivaldi, Bach, Veracini (un compositor totalment desconegut per mi, que ni té entrada a la Viquipèdia catalana), canzonettas de Monteverdi, àries de Purcell i de Haendel, o Il trillo del diabolo, de Tartini.I una carta, just al final, que resoldrà el darrer moviment del concert literari. I on veiem que, en el fons, es tracta de la passió per la vida des de la passió per la música.El darrer  pensament és el del silenci. La casa on se sent música, però lluny. El silenci de l'altre costat del mur de Berlín, on tot ho dèiem en veu baix, en silenci, no podíem alçar la veu, nomes podíem ser dicrets, ... en un país silenciós, un país de caminar de puntetes.A l'enterrament del pare d'un amic, ara fa poc, vaig descobrir aquest poema de Màrius Torres:"Això és la joia -ser ocell, creuar un cel on la tempestadeixà una pau intensa.I això és la mort -tancar els ulls,escoltar el silencide quan la música comença".Doncs això, no us perdeu un bon llibre, que la música és a punt de començar!Més informació »]]></content>
		</document>
		<document id="bc6694f1c5ffc02e360bb0a3b57d29ca" url="http://blogpetit.blogspot.com/2013/08/marius-serra-plans-de-futur.html">			<content><![CDATA[He enllestit els Plans de futur d'en Màrius. Uns quants dies de platja familiar donen joc per a molt, entre altres per acabar llibres pendents. I el Premi Sant Jordi de l'any passat n'era un. El descobriment per a la majoria de nosaltres d'un matemàtic excepcional, no només pels seus coneixements sinó també pels obstacles que hagué de superar des de la seva tetraplègia, permeten a en Màrius trenar un seguit de relats -més que un relat seguit- que ens presenten la situació familiar dels Sunyer i els Carbona.Narrat per una de les cosines, la Maria i l'Àngels Carbona, les autèntiques protagonistes de la novel·la, anem coneixent la història de Ferran Sunyer apartir de diversos episodis familliars (la vista al metge, amb La vaca cega de contrapunt, l'aprenentatge amb el faristol de la saviesa, la relació amb Salvador Dalí, les morts dels familiars, els premis rebuts), al mateix temps que ens endinsem en els secrets d'una família que visqué la guerra i la post-guerra amb molta por al damunt, però amb fermesa per sortir-se'n.De fet, Sunyer és una figura encara bastant desconeguda a casa nostra, tot i ser una de les figures matemàtiques de fama mundial del segle passat. I malgrat les adversitat de la seva paràlisi cerebral que no li permetia escriure i desenvolupar la seva carrera amb normalitat, envoltat de la grisor funcionarial espanyola del franquisme.Al llarg de la narració hi apareixen professors i científics diversos, amb els quals va col·laborar a distància. Però cal dir també que Ferran Sunyer va col·laborar amb la US Navy per al programa d'investigació de l'Office of Naval Research. Qui sap si com un precursor dels espies i serveis d'intel·ligència que aquests dies ens assetgen! Almenys, devia ser més interessant que el treball per al CSIC. I és que "la vida oficial és un fàstic. La dictadura tot ho contamina." "Viure a l'Espanya de Franco és com tenir cagarrines". Amb un "Bravo per la intel·ligècia. Ens maten, se'ns pixen a la cara i compte vint per tornar a tirar", i també un "hábleme en cristiano" inefable.També se'ns presenta un Ferran Sunyer bromista -bromejar per sortir de les bromes, diu. I amb moments de lucidesa irònica especialment hilarants: "A veure si m'esguerrarà, vostè ara..."; o el magnífic "Ja em disculparan que no m'aixequi ...! Però és que a casa sempre hem estat contraris a l'Alzamiento!". I el modest exercici d'insubordinació filatèlica de clavar de cap per avall un segell amb la invegitable cara de Franco!En aquest sentit, el que marca el llibre és la paronomàsia, què hi vols fer. Vam aficionar-nos a jugar amb les paraules per culpa del pare, que se'n feia tips. Com sempre, el llenguatge que utilitza en Màrius a les novel·les no és senzill, i per això em sap greu els jocs de paraules que m'hauré perdut per llegir-lo massa de pressa i sense parar-hi prou atenció. (Val a dir que he incorporat al meu vocabulari l'eviternitat, que desconeixia).Plans de futur també permet recuperar la història -més o menys real- d'un quadre de Salvador Dalí, que actualment es troba al Québec. El retrat de Maria Carbona permet a en Màrius jugar entre la Maria i l'Àngels, i conduir-nos cap a la seva versió de quina és la imatge real del quadre. Són molts els llibres i pel·lícules que ens han explicat la història d'una obra d'art. Aquest llibre, doncs, també ens mostra el rerafons d'un quadre, a través de la personalitat de dues germanes que varen sacrificar bona part de la seva vida per ajudar el seu cosí, un prometedor cientific discapacitat. I és que el Ferri irradia una joia que ens manté vives. La seva fragilitat és la nostra força. Sense ell hauríem fugit de casa fa anys. La figura del Ferri, sempre present, i del pare absent, marquen el dia a dia de les dues germanes fins al final.Aquests dies s'ha recuperat una d'aquelles pel·lícules en la que hi apareixen molts dels protagonistes de la novel·la. Val la pena donar-hi un cop d'ull per endinsar-se en l'ambient familiar de l'època.No cal dir, però, que bona part del llibre també viu de la pròpia experiència d'en Màrius amb el seu fill Llullu. "Els que convivim amb ell des de fa anys sabem que aquests processos mecànics són molt més importants del que semblen. En el seu aprenentatge es dissol bona part de l'angoixa que provoca conviure amb un ésser tan desvalgut com el Ferri."Aquests dies de vacances -i de forma totalment injusta, ho reconec- el màxim al que m'he aproximat per a interioritzar el pensament d'en Ferran Sunyer és l'experiència de fer el mort a la platja. Sense moure't gens, veient només el cel, i escoltant únicament la teva respiració, et sobrevé una tanquil·litat que es converteix en angoixa quan l'exercici passa a ser permanent.Per tot això, i com diu en Màrius a la dedicatòria que li va fer a l'Elisabet, les històries dels Sunyer i els Carbona m'han conmogut, atrapat i inspirat per recomenar-ne la lectura a tothom.]]></content>
		</document>
		<document id="bdb7af0268c262749e51af605b1bdb6a" url="http://blogpetit.blogspot.com/2013/08/quicogrames-destiu-ii.html">			<content><![CDATA[Més #quicogrames d'estiu, a l'estil dels #alsigrames d'en Salvador Alsius. Quatre tonteries sobre l'actualitat diària, en forma de rodolí.Per il·lustrar-los, res millor que alguna imatge fresca, prop del mar, a Empúries....Més informació »]]></content>
		</document>
		<document id="77d9158bd6abbac99fdde5a19bdf09c8" url="http://blogpetit.blogspot.com/2013/09/de-les-cadenes-les-consultes.html">			<content><![CDATA[La Cadena granollerina, tot i ser vacances, va acollir prop de 600 participantsPortem unes quantes setmanes veient com se celebren Cadenes humanes per la Independència arreu del planeta. Fins i tot a Granollers mateix se'n va poder veure una de ben llarga, com a preludi de la Festa Major.I la seva utilitat ha estat molt clara. Tant per als organitzadors (com comunicar-se amb tothom, com s'ha de colocar la gent, com cal donar ordres, quant difícil és cobrir certs trams mentre d'altres estan replets de gent, com deixar passar la gent que no hi participa, com filmar i fotografiar l'esdeveniment, ...) com per als assistents (com passar l'estona mentre no es comença, com anar preparats amb begudes, quins càntics tindran èxit, ... fins i tot en Màrius Serra ens proposa alguns jocs a fer a partir de les 17:14 de l'11 de setembre!).Veient, doncs, l'èxit -organitzatiu, d'aprenentatge- de les cadenes prèvies, no tinc cap dubte que la Via Catalana cap a la Independència serà un èxit espectacular. Pronostico que les visions de la premsa internacional seran les que donaran el veritable valor a la jornada, multiplicant-ne el missatge i donant a conèixer la voluntat dels catalans de constituir un país nou, més just i lliure, per vies plenament democràtiques, a tot el món.Veient, però, que els assajos han estat d'allò més positius, no em puc estar de proposar que aquesta estratègia s'estengui a la Consulta que s'està preparant per al 2014, tot passant de les Cadenes a les Consultes, en plural. Així, i tenint present el calendari previst, que contempla l'aprovació de la Llei de Consultes aquest 2n semestre del 2013 i la Consulta pels voltants del proper 11 de setembre del 2014 (el 18?), entenc que seria recomanable que, durant el primer semestre de l'any vinent, els catalans "provéssim" el que consisteix això de ser consultats pel nostre Govern.Val a dir que, a excepció dels dos referèndums per aprovar els Estatuts -que després serien convenientment rebaixats a Madrid ("cepitllats", que deia aquell!)- a nivell de país no s'ha fet cap altre consulta ciutadana. Només alguns ajuntaments s'han atrevit a consultar la seva població els darrers anys. Però ha estat sobretot la societat civil la que ha expressat en tot moment la voluntat de ser consultada. Les divereses consultes per la Independència varen promoure una cultura del vot des de la base que, a Granollers mateix, el 25 d'abril del 2010, varen portar a votar, sense el suport municipal, 8.784 persones. (Fins i tot va provar d'exercir el dret a vot el mateix Darth Vader!).En aquesta ocasió, però, qui s'hauria d'espavilar seria el mateix Govern i no la societat civil. Cal preparar bé des del Govern tots els mecanismes de votació (cens, paperetes, meses, representants, sistemes de càlcul, urnes, ...) per tal de garantir que en la Consulta en majúscula, tot estigui en condicions.Com sempre, caldria posar sobre la taula temàtiques que permetessin l'interès de la ciutadania per exercir el vot. Més enllà de qüestions com els pressupostos -i les conseqüents retallades-, que afecten al conjunt del territori, també es podria demanar el parer dels ciutadans sobre la construcció d'infraestructures -MAT, 4t cinturó- que afecten a una part del territori. O bé per temes molt més focalitzats, com per exemple les lleis de creació i/o ampliació de parcs naturals de les capceleres del Ter i el Freser, o l'ampliació dels Parcs d'Aigüestortes i Estany de Sant Maurici, de l'Alt Pirineu i de la Serralada dels Ports, que s'han anunciat darrerament. En tots aquests casos, es podria fer una "prova" localitzada en una zona concreta, però que permetria provar la metodologia de treball de manera molt més efectiva, tal i com ha succeït amb les cadenes parcials realitzades fins el moment.En tot cas, hauria de quedar clar que la voluntat de consultar el poble no és només flor d'un dia -la qüestió nacional, avui en dia, és una prioritat evident-, sinó per exercir-la amb freqüència, més enllà del 1714. Per a això, s'accepten propostes.La primera ja me l'han fet arribar: una consulta sobre els Jocs Olímpics d'hivern a Barcelona - Pirineus, per al 2022. Què us sembla?]]></content>
		</document>
		<document id="32830efc8160080df4dbfce379b2167c" url="http://blogpetit.blogspot.com/2013/09/dietari-de-setembre-i.html">			<content><![CDATA[El setembre coincideix sempre amb el final de la Festa MajorJa ho he repetit: això que identifico com a #quicogrames -a l'estil dels #alsigrames d'en Salvador Alsiu- no és més que un exercici, de rima i de memòria.Un per dia -algun dia se me n'escapa algun més-, per tal de recordar un fet del moment, sigui de casa, de ciutat o de país. Això em permet identificar què i quan va passar, ara que em comença a fallar la memòria. Les quartetes resultants, doncs, només tenen voluntat d'expressar un pensament, a vegades ximple a vegades no tant, mentre m'estic rimant a sobre, com qui diu, donant forma a un modest dietari personal.Aquest són els apunts presos la primera quinzena de setembre. ...Més informació »]]></content>
		</document>
	</documents>
</author>