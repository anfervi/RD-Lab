<author id="a7e18ec85487644ab9af4f279d792b4b" url="amosredo.blogspot.com" feed="http://amosredo.blogspot.com/feeds/posts/default" country="ES">
	<documents count="19">
		<document id="2fde1e7db24d151215a19248477e6beb" url="http://amosredo.blogspot.com/2008/08/silenci.html">			<content><![CDATA[Eixa és la capçalera de la nova revista cultural que trau el seu número zero a partir d'este pròxim mes de setembre. I és que a l'agost amb temps per anar dotorejant blogs, m'he trobat amb esta entrada en l'aurorabloguerSegons ens comenta Aura, la revista preten ser un referent de la cultura al País Valencià i donar veu a tot eixe rebombori cultural valencià que cada dia pren més força. Tot açò en valencià i amb un compromís "crear una atmosfera necessària i gaudir amb tots els esdeveniments culturals que ens envolten i alhora descobrir propostes silenciades fins ara"El número zero que eixirà al setembre comptarà amb 68 planes, una tirada de 10.000 exemplars i serà debades. De moment podeu fer un aperitiu ací del número electrònic que han editat este juliol.En fi desitjar-los sort en la seua aventura i al setembre ja sabeu a pasar-se pel quiosk!!]]></content>
		</document>
		<document id="60c0c83af488659c29484079e67456b1" url="http://amosredo.blogspot.com/2008/09/george-bush-vs-kim-jong-ii.html">			<content><![CDATA[Vaja per davant que no he enfollit ni escric estes línies sota els efectes de cap subtàcia alucinògena, ni sota cap ideologia barata d'antiamericanisme.Però el ben cert és que si ens fixem els dos personatges tenen unes curioses coincidències.Els dos han estat posats a la cima de les seues nacions per un pare afectuós que els ha pegat la espenteta definiva.Salvant les distàncies, el seu nomenament deixa molt que desitjar per a un sistema democràtic.Els dos han sigut amants dels bons licors, algun, això sí, més arrepentit que altreEls dos han actuat de manera ben contraria a la ideologia en la que diuen combregarEl Koreà matant de fam al seu poble, mentre ell nuga els gossos amb lloganisses i el Nord-Americà promulgant mesures intervencionistes dins del seu programa neocom, per salvar els mobles que queden a casaI finalment els dos deixaran als seus païssos en plena crisi, dins de poc.Podeu jugar si voleu a trobar-ne alguna més, de segur que la recerca donarà fruits.Ja es veu, la realitat sempre supera la ficció. però per a coneixer la realitat sempre cal esperar, esperar a vore si la realitat ens jutja de manera indulgent. De la manera indulgent que espere que jutge el congrès del Bloc als signants del manifest Generació Bloc (entre els que em trobe) i sobretot si va avant, que ho jutge la realitat del dia a dia i que no només servisca per a canviar cares dins de l'executiva del partit]]></content>
		</document>
		<document id="aea4f2b118b96e6557b28ad639b5bfe1" url="http://amosredo.blogspot.com/2008/09/liberals-absoluts.html">			<content><![CDATA[Liberals absoluts o absolutistes liberals, així s’haurien de definir els qui s’autodenominen “liberals” del PP o fins i tot del PSOE. En fi, qui sap si només caldria referir-se a ells amb un terme el PPSOE.Fa molt de temps que en major o menor mesura els dos gran partits espanyols han; primer abraçat, després seduit i finalment maltractadat com parella abusadora el terme liberal.Tal volta el PP més que els socialistes, per allò de donar la cara més amable, però al remat els dos l’han utilitzat com parella de companyia o com segón plat que per a tot aprofita.Els populars fa temps que no paren d’insistir en el liberalisme per fer front a la crisis que tenim damunt, i també en l’aplicació de la llibertat individual. Així critiquen mesures socials com l’augment de les pensions més baixes un 7% i fomenten els objectors de consciencia a les aules on s’impartix educació per a la ciutadania, Dos mesures en principi liberals, però que es topeten amb la negació en la pasada legislatura dels drets individuals de la comunitat gay, de la llei que vol tirar endavant Bernat Soria (eixe valencianista que hem perdut al Bloc ) que en resum pot donar vol a la llibertat de les persones a decidir sobre sa vida. Però per acabar d’adovar-ho tot, recolzen un manifest per la llibertat lingüística de les persones, que l’unic que fa és primar el castellà front a la resta de llegues de l’estat i a açò li posenl’adjectiu de liberal, realment repulsiu.Per altra banda els socialistes tampoc ixen massa ben parats, el seu liberalisme és reduix a unes mesures económiques de Pedro Solves ( un altre valencià) i a unes quantes (però importants) que han afectat o poden afectar als drets de les persones. Això si prompte es lleven la careta de defensors dels drets individuals, quan li neguen a la gent que viu al País Basc el seu dret a ser consultats sobre el seu futur.En fi, diuen que en temps de crisi és época d’aplicar mesures liberals per tal de fer-li front, el que pasa és que la gent no sols en demanda de liberals econòmiques, perquè quan ets un panxa-content, literalment “te la pelen moltes coses” però quan la cosa no va tant be et comences a preguntar el perquè.Ara tot será vore a qui dels dos li apliquem el terme de liberal absolut o el de absolutiste liberal, perquè per a tots dos, el terme liberal és només un bonic gerro que lluïxen a taula de quan en quan.En fi, toca practicar allò de ser liberal, per això fent ús de la meua llibertat, este diumenge m'arrimare per les festes del Barri de Sant Marcel·li a València, per gojar lliurement de manera dobla, de la musica de Pep Gimeno i la seua colla, i dic doblament, perquè la seua música és un plaer i a més el concert es debades per a qui acudixca.]]></content>
		</document>
		<document id="1ac7660d2d52eec728801bac8c1a036d" url="http://amosredo.blogspot.com/2008/10/dos-cares.html">			<content><![CDATA[Este 9 d'octubre té per a mi dos cares, una la que caurà de la banda de Paiporta, on el nostre alcalde Vicente Ibor no vol celebrar el 9 d'Octubre, com be diu el Bloc de Paiporta al seu comunicat.L’AJUNTAMENT DE PAIPORTA NO CELEBRA EL 9 D’OCTUBRE, NOSALTRES SI.El grup municipal Bloc-Compromís i la nostra regidora Isabel Martín davant la negativa del govern de l’ajuntament de Paiporta i el seu alcalde Vicente Ibor de celebrar el tradicional 9 d’Octubre al poble, el qual s’ha vingut celebrant institucionalment d’ençà la democràcia, ha pres la decisió de celebrar-lo amb tots els paiportins davant la deixadesa municipal.Per tot això, el dijous 9 d’octubre a les dotze del migdia i a la plaça Major, tabals i dolçaines, coca i mistela junt a l’ ambient fester, esperaran als paiportins per a celebrar el dia del valencians.No obstant això no lleva el preguntar-nos on estan el 7000 € pressupostats pel govern municipal a la partida 45100-22603 per la celebració del 9 d’octubre d’engany. Per un altra les dos vores del valencianisme, sembla que volen trobar un llit comú.Feia temps que per la xarxa s'anava menejant el tema, però pareix que s'ha trobat un nou hotel anglès, on espere que entre copa i copa siguen capaços tots de ser el suficientment generosos per a bastir un projecte que ens pose a cent, vull dir en més de cent mil vots, clar està.Per altra banda i en la mateixa línia, per segon any consecutiu la gent del Bloc Jove de València acompanyats per una bona colla de persones que vol normalitzar la presència del valencianisme (o d'una part del valencianisme) estarà a la processó cívica del 9 pel mati. Una gran notícia, l'any passat vaig estar, però este any les coses del poble em criden.]]></content>
		</document>
		<document id="ec491ef319053e310a31c484ea038f6" url="http://amosredo.blogspot.com/2008/12/ni-una-ni-mitja-ni-cap.html">			<content><![CDATA[Ja m`he cansat, no en faig ni una ni mitja ni cap.De ben xicotet he mamat l'horta i el camp. M'he criat abaixant al carrer amb l'entrepà i anant-me'n amb la colla a collir fruita d'estiu, tot botant entre séquies i tarongers.A casa de mos pares, sempre ho han dit, si hem fet algun duro i vos hem donat estudis, ha sigut gràcies a les deu fanecades de tarongers que tenim a casa.No és una historia estranya, és la de molts valencians, compaginar la faena, amb dur el troç o el bancal que arredonia els ingressos anuals.Jo he seguit eixa marxa, quatre fanecades de tarongers que han sigut alguna cosa més que una distracció, anar una estona a l'horta, esmorzar, vindre també alguns dies baldat de la lligona o d'esporgar, etc etc. En fi qui no sap el goig que ompli el cor, de vore florir i donar fruit un arbre del que has tingut cura, es perd quelcom a la vida.Però no només de goig viu l'home, preus de collita de fa més de 30 anys, les taronges que abans (no fa tant) les venies a preu tancat, amb el corredor que te les venia a buscar (i pobret de que no complira paraula, que al bar tota veu es corria), ara toca pregar per a que te les apunten a una SAT, que te les liquida al preu que li rota, et cull la collita o no depenent de conforme estiga el mercat (que sempre està malament) i a l'hora de pagar un ajornament de com a mínim 6 mesos.Els fertilitzants i les "medicines" a un preu desorbitant (encara no les he vist abaixar de preu, sobre fer-hoel preu del petroli) i la ma d'obra perquè la posa servidor de vostés.Total, que l'altre dia, barretant, barretant, se m'unflaren els collons. Tots guanyen amb mi, l'Ajuntament que em cobra la contribució, les químiques a les que els compre els fertilitzants, el corredor que duu a les colles, el comerç que "em compra?" les taronges, el transportistes que les duen a encaixar i després al mercat o al super, els treballadors i treballadores dels magatzems, els amos del super, l'encarregat de la fruiteria, fins i tot qui fa les bosses de plàstic per a que el client se les emporte còmodament a casa, tots guanyen diners mesnys jo. DONCS S'HA ACABAT!! Si volen taronges que se les planten ells amb els cuernos!!I que conste que no els hi tire la culpa de l'actual crisi (a fallida) a tots estos mamantons que també viuen de la taronja (quelcom, en major o menor mida, aportaran al producte), els principals culpables som els mateixos llauradors.Per a tots els cultius amb excedents a la UE hi han subvencions per arrencament, nosaltres en canvi em donat subvencions per a plantar-ne, a qualsevol país d'Europa que al sector agrícola li passara el que ací, el president de torn tindria els tractors barrant-li el pas, i mentre el llaurador, en especial el valencià tirant-se al meninfotisme i a ser representat per unes associacions intercitícroles que en res han defés els interessos dels llauradors, excepte això si cobrar-li una taxa per a publicitat.En fi culpables en poden buscar molts, solucions poques, per això davant esta situació, ni una ni mitja ni cap. Vaig a tallar-li el cap als tarongers, en deixaré un frau per a tindre'n per a casa i a la resta del camp plantaré quatre colps d'enciams, tres carxofes, sis amficocs, dos pimentons.....Perquè si pot ser, de mi ja no es riuen més tots els mamantons que li han eixit als llauradors.Per cert i a tot açò, el Bloc, el partit dels valencianistes que? Mitja pruna i prou, això no és seriós home! però clar com els tractors no ixen al carrer com els mestres....Per cert:BON NADAL A TOT LO MÓN I MILLOR ANY NOU]]></content>
		</document>
		<document id="ce215ebbd7453f2f6e52468500654bd0" url="http://amosredo.blogspot.com/2009/01/comunicat-de-les-entitats-cviques-i.html">			<content><![CDATA[Els sotasignants, representants de les diferents organitzacions civils, educatives i partits polítics de Paiporta, davant dels fets ocorreguts el passat 11 de gener, a resultes dels quals varen ser agredides dues jóvens: Carolina Planells Esteve, que va ser assessinada i Susana Pérez Galdón, que continua hospitalitzada en estat molt greu, manifestem:1.- La nostra comdolència a la família i amics.2.- Condenem fermament aquest acte de violència de gènere.3.- Ens oposem i denunciem l’intent d’algunes organitzacions i sectors de l’extrema dreta local i forània de fer una utilització política amb finalitats racistes i xenòfobes, i convertir aquest cas de violència de gènere en una campanya contra les persones immigrants en general.Sotasignats:-AMPES de Paiporta.-Dones Progressistes.-NODE.-Asociació Cultural del Barranc.-Partit Popular.-PSPV.-Esquerra Unida-BLOC.-PAU.-Projecte Obert.-Esquerra Anticapitalista.]]></content>
		</document>
		<document id="dbe59fe33c8dc4a420a050d69d0534e5" url="http://amosredo.blogspot.com/2009/01/contribuacions-la-ponncia-del-bloc-des.html">			<content><![CDATA[Contribució, doncs no és pot dir d'altra manera, puix l'esmena "societat de riscos i principi de precaució" no es pot qualificar com a esmena pròpiament dita, sinó com el que és una contribució que ompli un buit a la ponència estratègica. Un buit que per altra banda tenen tots els partits valencians i probablement quasi tots el europeus.I és ací on el Bloc ha de posar l'énfasi, en fer polítiques per als ciutadans i és en estes coses en les que el Bloc podrà fer millor la vida del ciutadà de a peu.El Bloc de Paiporta en esta esmena a posat en marxa allò de des de baix cap a dalt, al nostre poble la gent no vol assumir riscos innecessaris i és per això que el nostre company Alfred Ramos ha desenvolupat esta esmena, per a millorar la qualitat de vida dels valencians.Altra cosa són les banderetes i les cadiretes a la direcció del partit, que desperten més passió tal volta, però que ha la pràctica valen per a ben poc, per això pregue a tothom (també a mi mateix) generositat a l'hora d'aplegar a acords que ens facen sumar esforços i que no contribuïsquen a fer-nos més febles. Pot ser semblen paraules buides i gastades, però no ho han de ser, l'altre dia em sorprenguí escrivint estes paraules al blog de Pere Fuset "Si és veritat allò de Pepa em sembla que només li valdrà per a tirar un pols per a tindre cadireta.Que trist.Espere equivocar-me"Al dia següent les vaig tornar a llegir i no m'agradaren, no m'agradaren perquè a un procès precongresual tothom té dret a disentir, a opinar diferent i això no és dolent, a l'inrevès, probablement si sóm capaços d'aplegar a acords el Bloc eixirà més enfortit. Així és com crec que hem d'encarar el congrés, intentant convèncer i no vèncer, d'altra banda qui eixirà beneficiat serà tothom menys nosaltres.Respecte a allò de les cadiretes Pepa té tota la legitimitat a aspirar a estar-hi, per valua, per entrega i per dedicació, i això és així tot i que esta nova fornada de valencianisme que ve, no compartisca alguna de les seues postures.D'altra banda voldria felicitar a el nostre nou secretari local de Paiporta, el Toni Lopez que assumix el càrrec i dessitjar-li una propera recuperació a Josep Lluís Roselló que ha sigut el nostre secretari local des d'ençà de la constitució del Bloc a Paiporta.Societat de Riscos i Principi de PrecaucióFa vint anys que el sociòleg alemany Ulrich Beck definia la Societat del Risc: "Fase de desenvolupament de la societat moderna on els riscos socials, polítics, econòmics i industrials tendeixen cada vegada més a escapar a les institucions de control i protecció de la societat industrial".Esta societat del risc té una sèrie d'efectes negatius (denominats "nous riscos"), derivats del desenvolupament de la tecnologia i dels actuals sistemes de producció i consum en les societats postindustrials.Els "nous riscos" són responsables de catàstrofes com la de Seveso, Bophal i Txernobyl. Crisis alimentàries: els pollastres belgues (Dioxines), les vaques boges (EBB) i la grip dels pollastres. Incerteses, possibles efectes a llarg termini i riscos difícilment controlables derivats de l'energia nuclear, energia elèctrica (Alta tensió i transformadors), enginyeria genètica, substàncies químiques, tecnologia alimentària i farmacològica, telefonia cel·lular, internet sense fil, . . . . etcètera.Els responsables polítics s'escuden en les INCERTESES per a no actuar en casos en què una acció preventiva, guiada pel PRINCIPI DE PRECAUCIÓ, seria l'aconsellable.És cert que els riscos formen part de la vida i que no pot pensar-se en la seua eliminació completa, però en qualsevol cas haurien de ser els exposats a possibles danys els que decidiren si accepten o no tal exposició. L'última paraula haurien de tindre-la sempre aquells als que es posa en situació de risc; en la nostra societat actual, les qüestions de risc no són tècniques, sinó polítiques.El qüestionament de la ciència, en els dos últims decennis com a paradigma, es va confirmar quan al gener de 1998 un grup internacional de científics, advocats, sindicalistes i ecologistes es van reunir en Wingspread, Wisconsin, EUA, per a definir i discutir el Principi de Precaució.Els paràgrafs 2n i 3r del Principi de Precaució diuen:"Pensem que les normes i regulacions actuals, en particular els estudis de riscos, han fracassat a l'hora de protegir adequadament el medi ambient i la salut dels sers humans.Creiem que hi ha proves concloents que el dany als sers humans i el medi ambient és de tal magnitud i gravetat que es requereixen nous principis per a regular les activitats humanes".El PRINCIPI DE PRECAUCIÓ podria resumir-se en que: "S'evitarà la introducció al medi ambient de substàncies i d'energies, quan hi haja indicis significatius, que esta acció tindrà efectes perjudicials cap als ecosistemes i les persones, tot i que no es disposa de proves concloents de la relació causal entre les fonts de les substàncies o energies i els possibles perjudicis".De ser conceptuat com un principi ambiental, el principi de precaució ha passat a tindre la protecció de la salut humana com un dels seus principals eixos.La Constitució Europea diu: "la política mediambiental de la Unió contribuirà entre altres objectius, a protegir la salut de les persones. Es basarà en el Principi de Precaució i d'acció preventiva".El Principi de Precaució pot ser-nos útil per a qüestionar la legitimitat amb què les autoritats decideixen sobre qüestions que ens afecten tots. Ja que el problema fonamental plantejat pel Principi de Precaució no seria tant el de la falta de coneixements , com el de la falta de credibilitat dels experts i responsables públics davant de l'escenari d'un possible problema sanitari. El Principi de Precaució constituiria una peça important a l'hora de proporcionar a la societat civil una via per a exigir als governs i a la indústria responsabilitats per les seues accions.El Bloc aplicarà el Principi de Precaució com a guia en la presa de decisions sobre polítiques mediambientals i de salut pública. Per a aconseguir la seua aplicació en la pràctica serà necessària la seua incorporació com a obligació general a la normativa legal local, autonòmica i nacional.RESPONSABILITAT SOCIAL CORPORATIVALa Responsabilitat Social Corporativa com a concepte de gestió empresarial social i mediambientalment responsable, està present en les esferes polítiques i econòmiques, les agendes de les ONG, organitzacions de consumidors i sindicats.La Responsabilitat Social Corporativa (RSC) és un conjunt d'obligacions legals i ètiques de les empreses, que sorgeixen de les relacions amb els seus grups d’interès i de l'exercici de les seues activitats, i de la que es deriven impactes en l'àmbit social, mediambiental, laboral i de drets humans en un context global.En el Bloc pensem que la RSC no és una qüestió d'àmbit purament empresarial, sinó que tracta del tipus de societat que volem construir i del paper que assumeixen les parts que la conformen.El debat actual de la RSC sorgeix d'un replantejament de la funció i de la responsabilitat de les empreses en un entorn global, ressaltant allò que s'ha relacionat amb els impactes que generen en l'àmbit social, mediambiental i econòmic, i que afecta altres actors socials.El debat també resideix en el paper que han de jugar les Administracions Públiques (local, autonòmica, estatal) tant des de la seua posició d'òrgan regulador de foment del concepte RSC, així com pel seu potencial incentivador a generar canvis en els comportaments empresarials, el seu paper com a consumidor, donat l'important volum de compres en les contractacions públiques, i la seua participació en empreses.Quan l'Administració contracta servicis o subministraments a una empresa, haurà de garantir que esta empresa incorpora en la seua gestió criteris socials i ambientals que revertisquen directament en la societat, davant de qui l'Administració ha de respondre.L'Administració té una responsabilitat adquirida davant de tots els grups d’interès: treballadors, sindicats, inversors, proveïdors, consumidors i usuaris, organitzacions socials i el medi ambient (generacions futures).Si les empreses no assumeixen els costos socials i ambientals que les seues operacions generen en forma de "externalitats negatives" és l'Administració la que de manera subsidiària acaba assumint-les (cas d'emissió de CO2, contaminació d'aigües, salut pública, etc.)El Bloc impulsarà des dels Ajuntaments i la Generalitat els criteris de RSC en la gestió de les empreses.CONSUMIDOR RESPONSABLEHem d'assumir que els nostres hàbits de consum han de ser sostenibles i responsables. El nostre consum ha de guiar-se per criteris socials i mediambientals per a garantir un entorn saludable i just per a tota la humanitat i per a les generacions futures.Un consumidor responsable és una persona informada i conscient dels seus hàbits de consum. A més de conèixer i exigir els seus drets com a consumidor, busca l'opció de consum amb el menor impacte negatiu sobre el medi ambient i amb un efecte positiu en la societat.La Responsabilitat Social Corporativa serà efectiva si tots els actors socials: empreses, administració, consumidors, societat civil, etc. s'involucren i assumeixen el desenvolupament sostenible que equilibre el progrés econòmic, amb el progrés social i la preservació del medi ambient.Des del Bloc pensem que el consumidor és una peça clau perquè l'empresa evolucione cap a pràctiques cada vegada mes responsables socialment i sostenibles. Si exigim aliments de cultiu ecològic, el mercat a poc a poc reaccionarà i oferirà estos productes.]]></content>
		</document>
		<document id="e0d076d466eca313e525005cdced2c16" url="http://amosredo.blogspot.com/2009/01/manifest-per-la-convivencia.html">			<content><![CDATA[Davant els fets ocorreguts a Paiporta el passat 11 de gener, en què dues joves varen ser agredides, una greument ferida i l’altra assassinada, els sotasignants:associacions cíviques, culturals, educatives, esportives i partits polítics de Paiporta,MANIFESTEM:La nostra sincera solidaritat amb les famílies i amics de les víctimes.La nostra repulsa front a un nou i brutal acte de violència de gènere, una de les més degradants violacions dels drets humans, que no respecta fronteres, cultures ni nivells econòmics, que està present en èpoques de conflicte i en èpoques de pau, a la llar, al treball i al carrer. Un fet que atempta contra la vida, la igualtat, la dignitat i la integritat física i psíquica de milions de dones en tot el món.Que la violència de gènere és una mostra de les relacions de poder històricament desiguals entre hòmens i dones. La dona pateix violència per ser dona. En el sistema patriarcal en el qual vivim el maltractament prové de la creença cultural i social en la superioritat de l’home sobre la dona, per la qual cosa els hòmens s’han atorgat el dret de sotmetre la dona per qualsevol mitjà, incloent la violència.Que Paiporta és un poble d’acollida, on mai no han existit greus conflictes de caràcter racial o xenòfob i on la convivència, la interculturalitat i el respecte als altres ha estat una constant en l’esdevenir dels anys.Que als centres escolars es fomenta la integració plena de tota la població nouvinguda introduint valors d’igualtat, convivència i respecte, creant nous referents per a la infància i la joventut, intentant que la coeducació siga un fet real a les aules.DENUNCIEM:L’aprofitament partidista que determinats grups desaprensius d’extrema dreta, - emfatitzant més la nacionalitat i condició d’immigrant de l’agressor que no l’agressió en si mateixa - , estan fent del dolor col·lectiu amb l’únic propòsit d’alterar la convivència pacífica de Paiporta per generar un clima de xenofòbia i intolerància al nostre poble.Les pintades xenòfobes i feixistes contra els emigrants aparegudes per tot el poble els últims dies, així com la manifestació convocada per grups radicals d’extrema dreta per al dia 31 de gener.DEMANEM:1.- A les autoritats competents, la prohibició de qualsevol acte que fomente i convide a l’odi, el racisme i la xenofòbia.2.- Que l’Ajuntament de Paiporta en coordinació amb la resta d’Administracions i les organitzacions democràtiques del municipi adopten mesures actives:a.- Per defensar una societat oberta, respectuosa i solidària, on imperen els drets humans i els valors democràtics, i on la integració s’edifique des de la convivència multicultural fonamentada en el respecte a la diversitat i en la igual dignitat per a totes les personesb.- Contra qualsevol tipus de violència i especialment contra la violència cap a les dones, no quedant-se en silenci front a ella i transmetent a les generacions futures els valors de la no violència i el respecte a la igualtat entre hòmens i dones.ENS COMPROMETEM A:Iniciar un procés públic de discussió per dissenyar el futur del nostre poble de forma consensuada, garantia d’aplicació dels valors socials que fomenten el respecte a les persones que estem demanant.DONES PROGRESSISTES, NODE, A.C. EL BARRANC, PROJECTE OBERT, COLLA “EL PALLETER” DE DOLÇAINES I TABALS, ASSOC. 9 D’OCTUBRE , CAIXA POPULAR, ASSOC. COMERCIANTS PAIPORTA, PENYA LLEVANTINISTA TÒTIL.PARTIT POPULAR, PSPV-PSOE, ESQUERRA UNIDA, BLOC, PAU, PCPV, INICIATIVA PV-HORTA SUD, INICIATIVA PV.Si vols adherir-te al manifest envia'ns un e-mail a: @adehesions ]]></content>
		</document>
		<document id="2fdf78c53454e7c5d4233b41ea431a06" url="http://amosredo.blogspot.com/2009/03/eleccions.html">			<content><![CDATA[Des de l'aprovació de l'estatutet de la vergonya un dels minsos avanços que presenta, és que per fi les Corts es poden dissoldre i convocar eleccions autonòmiques. Imaginem-se el (improbable?) cas que açò passara arran dels escàndols de corrupció que arrabassen el Molt Honorable Francisco Camps.Les eleccions a la Generalitat Valenciana sempre han estat enrolades en dos dinàmiques per als valencianistes:Per una banda influenciades per la resta d'eleccions de l'estat autonòmic i per tant en una certa clau espanyola on el PPSOE ha dominat sempre l'espectre mediàtic.Per una altra banda la dinàmica municipal, que en el cas dels partits valencianistes i més en concret del Bloc, han sigut el pal de paller que ha arrossegat vots de del municipalisme l'àmbit autonòmic.Al meu parer i fent un poc de política ficció, als partits valencianistes i en concret al Bloc els agarraria en outside.En principi, no havent rentabilitzat mediàticament la seua presència en les Corts, és més per al votant que coneix el Bloc i l'ha votat alguna vegada, potser allò que tinga més fresc al cap siga el merder que passà amb EU.Per altra part, gran part del tiró que el Bloc té (com ja he comentat) són els seus candidats municipals que arrosseguen bona cosa de vots de cara a les eleccions autonòmiques, sense esta sinèrgia podria el Bloc obtindre uns resultats suficients?Respecte a la possible (sinó feta) coalició amb IdPV, un partit que encara li queda faena per fer-se visible a l'electorat, unes eleccions anticipades farien que eixa coalició, i perdoneu el símil agrari, encara no estaria madura i sense passar (com diuen algunes) les al·lèrgies primaverals.Tornant a fer política ficció, si s'avançaren les eleccions, no creieu que les farien coincidir amb les europees i de pas així, aprofitar el tiró i la dinàmica espanyola que portaria esta coincidència de contesses. Si fora així el debat centrat en el nostre territori es voria difuminat, tant per la campanya europea a Espanya, com per la falta de visibilitat del valencianisme a GALEUSCA-VA? i com no, una impossible concurrència plegats de IdPV a esta coalició.En fi, si al Molt Honorable el fan dimitir i convocar eleccions, no sembla que el valencianisme vaja a eixir massa beneficiat, però sempre cap la sorpresa i com saben molt bé els pescadors de la nostra riba, el tindre una bona barca no t'assegura una bona peixquera a aigües tèrboles.P.S. Si ja sé, que m'he deixat l'anàlisi dels altres partits valencianistes com Units per Valéncia, ho deixe per un altre capítol.]]></content>
		</document>
		<document id="e1249ec374a4f89948694cd872c48973" url="http://amosredo.blogspot.com/2009/03/que-continue-la-funcio.html">			<content><![CDATA[Pepe Rubianes, era un d'eixos paios, sense pèls a la llengua, quan havia de dir alguna cosa, li era igual so que arre. Un joglar modern que feia de l'humor absurd i sense hipoteques la seua manera de viure. Ens ha deixat (al meu parer) un dels grans a l'escena del teatre, galleg de naixement, català d'adopció, llaurador de l'escenari. Repartí critica política i social a tort i a dret, ben acompanyada per l'humor, (o l'humor acompanyat per la crítica).Pel País Valencià, es prodigà de quan en quan, el seu èxit a Barcelona feu que últimament només el vérem dirigint Lorca eramos todos, per les nostres terres. De totes maneres vull pensar que el seu humor políticament impertinent ha sembrat llavor a casa nostra, ahí teim a Xavi Castillo, per a que continue la funció al Teatre Micalet.D.E.P.]]></content>
		</document>
		<document id="a4e583e0c5d6d0c2ade41316643626f" url="http://amosredo.blogspot.com/2009/04/una-de-loest.html">			<content><![CDATA[La crisi passa factura, cada dia som més els valencians que passem “Los Lunes al sol” com deia la pel·licula de Fernando León. Mentre, PP i PSOE es tiren els trastos i les culpes al cap amb un plorica “i tu més”.El conte del Far-West diu que a una vall trobaren or, i al voltant del negoci de l'or es crearen tallers de ferrers,de constructors,els saloons, els bancs, “els superets”, tot creava riquesa, però la mare de tota la riquesa era l'or que s'extreia. Quan s'acabà l'or totes les tendes tancaren, el poble s'abandonà i tots tancaren la paradeta.L'economia valenciana té una mina d'or, hem sigut sempre exportadors nats, però els succesius governs de la Generalitat han errat i s'han pensat que la nostra mina d'or era la construcció. I no, la construcció és important però no deixa de ser accessòria. Cal tornar als valors de tots coneguem, a fer les coses ben fetes i cuidar a la gallina que ens pon els ous, sinó se'ns pot morir.Però com a tota bona pel·lícula de l'Oest també hi han quatrers i furta gallines (amb trage o sense) esperem que després que uns passem “Los lunes al sol” altres passen els dimarts a l'ombra.]]></content>
		</document>
		<document id="e848baa61a41ea1e39f034dd9049966a" url="http://amosredo.blogspot.com/2009/06/com-lau-fenix-una-altra-volta.html">			<content><![CDATA[Molt bona pregunta la que fa en la cançò Paco Muñoz, però també seria bo preguntar-se que li passa al valencianisme.]]></content>
		</document>
		<document id="eaa75f8e8b10eb91f51b3cd8bc79b75f" url="http://amosredo.blogspot.com/2009/06/de-violinistes-i-perxadors.html">			<content><![CDATA[Dissabte passat de matí, vaig acostar-me pel centre cultural i esportiu de la petxina, a fer de conseller nacional del Bloc. Este ha sigut el primer C.N. després del nou bac electoral que ens hem pegat a les eleccions europees. D'anàlisis sobre els fets no en faré jo, hi han un bon grapat i prou encertats que el podeu trobar a la xarxa, si en teniu interès només heu de buscar-los.En fi, després d'una anàlisi prou encertada per banda de tots, Enric Nomdedéu s'endugué l'aplaudiment del matí (ho sent Enric, era pel matí i no puc fer el símil torero). Ha sigut un bon candidat, crec que tots conincidim que si no fora pel seu paper (i el del seu equip), el bac encara hauria sigut més gran.Del Consell em quede amb dos frases una de Josep Melero “ Si cal faré com els violinistes del Titànic, que seguiren tocant fins que s'enfonsà el barco” i una altra en contaposició de l'Enric Nomdedéu “ho sent jo preferisc fer com el tio Vicent (el de l'Albufera) seguiré perxant fins aplegar a terra ferma” Sembla que si el Rajoy tingué la seua “niña” l'Enric Nomdedéu ha tingut el “seu Tio Vicent” encara que esta última inspiració al meu parer està prou més encertada.Però fixeu-se estes frases tal volta estan en contraposició, però no són contradictories, són exactament dos qualitats que li fan falta al valencianisme, la cultura de la resistència per una banda i el desig de aplegar a bon port. Totes dos no es poden complir abandonant el vaixell com les rates, però i com convencem a les persones per a que ens acompanyen al viatge? Doncs per a això està L'ESPAI VALENCIÀ DE PROGRÉSRespecte a la meua contribució fou una recreació bàsica dels conceptes de Barrio Sésamo de cerca y lejos i grande y pequeño, tot incidint en que les grafies no s'han de posar en taronja sobre blanc.Com veieu la política no és tan complicada.P.S. No vos precupeu si no enteneu esta part final, per a entendre-la calia estar-hi.]]></content>
		</document>
		<document id="32071f3a68e8217810d2232bafd7e547" url="http://amosredo.blogspot.com/2009/07/de-llegendes-regnicoles.html">			<content><![CDATA[Com alguns sabreu ja, ma muller i jo estem esperant una xiqueta, que sinó passa res estrany vorà la llum cap a principis de setembre. Com els dos som persones "modernes" i "responsables" estem anant a classes de preparació per al part, això sí a les de gimnàstica va només ella (recomanació de la docent, no vol hòmens a les seues classes).Doncs bé, a la última classe que vàrem acodir, s'explicava tres de les quatre etapes del part. En una d'ells ens explicava el doctor, com poden vindre els xiquets, de cap, de cul i l'altra no l'explicà, digué: "esta és una cesàrea com un pi". El doctor ens explicava que la millor de les maneres que pot vindre un nadó és de cap i que normalment el xiquet sol estar posicionat d'esta manera quan queden pocs dies per al part. Però de no ser així la única manera que es done la volta és caminar, caminar com la Regna Violant d'Hongria.I ens contà la història:Era València ja conqurida i la Regna Na Violant d'Hongria acompanyava al seu marit en la rereguarda, més en concret s'estava al Monestir del Puig esperant l'ordre del seu marit d'acompanyar-la fins a aquella Perla del Mediterrani recent conquerida. La Regna, prolífica esposa, estava embarassada de qui al remat seria Pere II el Gran.Conten que Na Violant ja era pròxima a eixir-se'n de comptes i les seues parteres l'acompanyaven al seguIci, estes dones sabudes del seu ofici, havien detectat que el nadó venia de cul i li aconsellaren que una volta ja a València caminara per tal que el xiquet se'n donara la volta. I això feu, donà nou voltes a la gran mesquida de València, que després seria convertida en catedral. Al poc la Regna es posà de part i tingué al quart dels deu fills que tindria, en perfèctes condicions i sobretot, no vingué de cul, sinó de cap.Conten que si vos acosteu un divendres per la vesprada cap a la Plaça de la Catedral de València, no vos sorprengueu de vore unes quantes embarassades donant-li voltes, més en concret nou voltes.]]></content>
		</document>
		<document id="8ae55b9987cb845cfd8e8e9e5e81e11c" url="http://amosredo.blogspot.com/2009/07/financament-valencia-el-remake.html">			<content><![CDATA[Una volta més el finançament dels valencians a la palestra, per això recupere un post antic sobre el tema, no he tocat res pel que algues coses poden estar una miqueta desfasades, però tal volta això li done perspectiva.FISCALITAT A L'ESTAT ESPANYOL I A LA UEPer començar l’explicació de la balança i els dèficits fiscals que patix el nostre poble seria convenient fer una breu i el màxim de senzilla explicació de com funciona la fiscalitat a l'Estat Espanyol i la U.E. sense entrar en detalls específics entre els que es perden fins i tot els experts, tot i sabent les incorreccions que esta simplicació pot comportar..Respecte al sistema estatal tenim les següents modalitats:-Els sistemes forals de Navarra i País Basc on cadascun dels territoris s'encarrega d'arreplegar, i en alguns casos de legislar, els i sobre impostos. Una volta els tenen tots al calaix li paguen al govern espanyol les factures dels serveis que este ha prestat als seus territoris més una quota de solidaritat que ja ve marcada i que no es pot superar.-El sistema especial fiscal de les Canàries que té com a missió compensar de manera efectiva els sobrecostos que es deriven de la seua llunyania i insularitat. Tenen un règim duaner diferent i alguns impostos més barats ( ex. tabac, gasolina, etc.)D'altra banda existix una Agència Tributària estatal que tots coneguem com Hisenda que és la que s'encarrega de recaptar tots els impostos de l'Estat; una volta arreplegats comença la feina de repartir els ingressos entre les diferents administracions: Estat, Comunitats i Ciutats Autònomes, Ajuntaments, Diputacions i Mancomunitats).Els principis per repartir-los són:-Solidaritat per garantir l'equilibri econòmic i social.-Autonomia financera de cada administració.-Suficiència de recursos per desenvolupar correctament els serveis prestats.En principi pareix del tot raonable o just, però a l'igual que en tot contracte d'assegurança el més important està en la lletra menuda. Però bé, continuem...Respecte a la U.E. esta recapta els seus fons bàsicament dels:-Drets duaners, cotitzacions del sucre etc. que li són competencials.-De la part de l'IVA que li correspon.-Dels recursos procedents de carregar a cada Estat proporcionalment al seu P.N.B. (Producte Nacional Brut) Si algú creu en la plurinacionalitat de l'Estat espanyol hauria de dir-li P.Ns.B.COM ES REPARTEIXEN ELS IMPOSTOSBé, una vegada tenim una certa idea de com és recapten els impostos, anem a vore com es reparteixen que és igual o més important encara.La Generalitat Valenciana finança les seues competències mitjançant:-Els tributs cedits total o parcialment com l'I.R.P.F. o l'I.V.A. etc.-Les taxes afectes als serveis traspassats.Les competències comunes entre Generalitat i Estat es financen mitjançant tres fons:-Fons general que s'assigna en funció de la població, la superfície, la dispersió de la població i la insularitat.-Fons de renda relativa que es repartix només a aquelles comunitats en les quals el total de la població contribuïx més que la mitjana que contrubuïx la població de l'Estat. Este és un aspecte clau sobre el que es parlarà més endavant-Fons densitat que s'assigna a poblacions en situació de població escassa i dispersa.Les competències sanitàries i de serveis socials de la Seguretat Social tenen un finançament a banda i s'assignen fons en raó de la població, insularitat i població major de 65 anys. Este també és un aspecte clau sobre amb el qual s'incidirà més avant.Fons de compensació territorial provinents de l'Estat i fons de cohesió provinents de la U.E. que s'assignen a Comunitats o regions on la renda per càpita és inferior al 75% de la renda mitjana europea.La resta dels impostos es destinaria a finançar, l'aparell de l'estat com pot ser l'administració central, l'exèrcit, Museus estatals, empreses públiques, etc. que no és poc.COM FUNCIONA EN REALITAT EL SISTEMA FISCAL A L'ESTAT ESPANYOL. EL CAS VALENCIÀ.Bé, una volta feta esta explicació (espere que no massa avorrida!) anem a vore si trobem el gra de forment entre la palla.En principi pareix un bon sistema per redistribuir la riquesa, de manera solidària i eficient, no? Doncs em pense que no, perquè com ja hem citat dalt la lletra menuda és la que pot fer efectiu o no este sistema.Què és una balança fiscal? Doncs imagineu-se tot el que pagueu a l'Estat en forma d'impostos (la declaració de la renda, impostos sobre la gasolina, taxes, etc.) i el que rebeu, si pagueu més que rebeu teniu una balança negativa i al contrari positiva. Ara proveu a fer el mateix, però amb tots els habitants del País Valencià, això és la balança de tots nosaltres.En principi un sistema equitatiu faria que els qui tenen més pagaren més i els que tenen menys pagaren menys d'allò que reben. Eureka! Primer erro, els valencians tenim un P.I.B. per càpita inferior que la mitjana espanyola, per esta regla de tres deuríem de rebre més del que paguem, però resulta que les calculadores de l'Estat han de funcionar diferent (o qui sap, potser la culpa la tenim nosaltres i les nostres funcionen malament!).Algú pensarà, com que els valencians som més pobres que la resta de l'Estat? No, el que estic dient és que som més pobres que la mitjana de la resta de l'Estat.Algú també pensarà, que on residix (sobretot si és a la part litoral) es té un nivell de vida millor que a la resta de l'Estat o almenys que la majoria. No va tampoc errat, té raó, però el País Valencià és més que la part litoral, i a l'interior hi ha comarques que no superen el 75% de la renda mitjana europea (per això reben fons estructurals de la U.E. ja que ells comarcalitzen les ajudes, cosa que no fa l'Estat Espanyol amb els seus fons de compensació territorial); d'esta manera el resultat final és que som més pobres que els espanyols i el que és més greu als 80 érem més rics que la mitjana espanyola, hui en dia som més pobres, per poc però més pobres com es pot vore al següent gràfic.A banda d'altres coses a valorar que també poden haver afectat este empobriment relatiu (i subratlle relatiu perquè ara vivim millor que als 80 però els espanyols viuen millor encara)Com s'ha arribat a este extrem? Ara intentarem explicar-ho.A la major part dels estats amb vocació federal o confederal (Alemanya, Suïssa, EE.UU. Canadà etc.) es publiquen balances fiscals entre els territoris. A Espanya curiosament no se'n publiquen tot i que es ve demanant que es faça des de fa vint anys. Un amic em deia que això era com si se n'anàrem de soparot a una caseta i ficàrem diners per comprar el menjar i que després algú li demanara la factura al que ha anat a comprar-la i este es negara a donar-la. No pensaríeu que té quelcom a amagar? Doncs açò és el mateix.De totes maneres i encara que no amb l'exactitud que podríem tindre si les publicara l'Estat, diferents experts i universitats han fet estudis que més o menys concorden i els resultats diuen que les úniques comunitats que tenen una balança negativa amb Espanya són ordenades de major a menor:Catalunya.País Valencià.Illes Balears.La Rioja.País Basc.Navarra.Aragó (Alguns autors diuen que la seua balança està saldada -en pau- i d'altres que en té un poquet de dèficit).Cal esmentar un parell de coses ací, estos resultats són en termes absoluts, és a dir, el total en euros, si ho férem percentualment al P.I.B. (riquesa que produïx el territori) el que més contribuiria seria el de les Illes Balears; d'altra banda el País Valencià és l'únic que té una balança negativa estant per baix de la mitjana de riquesa per càpita de l'Estat! En concret el nostre dèficit ronda el 2,9%.EL CAS DE LA COMUNITAT AUTÒNOMA DE MADRIDPerò com pot ser açò? Com és que des de molts mitjans de comunicació se'ns diu que Madrid és la Comunitat més solidària i ací no apareix?Abans de respondre-vos, dir que no només no és solidària, sinó que és la que més en rep.La trampa està en la manera de fer els comptes (en la lletra menuda). Per fer-los no tenen en compte les següents coses:-La major part de les grans empreses de L'Estat (ex: Ibex 35, Gestió d'aeroports, etc.) tenen la seua seu social a Madrid, açò significa que els impostos de les activitats que realitzen a tot l'Estat es paguen allí i per tant la Comunitat Madrilenya s'apropia d'una part d'estos impostos que té cedida i que lògicament si l'activitat s'ha fet a tot l'Estat no li pertanyerien en exclusiva. (Qui fique en dubte de l'efecte que açò pot tindre que s'arrime per Almussafes a la Ribera Baixa i veja quins efectes tenen els impostos i la relació del poble amb la Ford, després que ho multiplique per tropecents). Un exemple clàssic és el de Transmediterrània que realitza la major part de la seua activitat al País Valencià o les Illes Balears però paga impostos a Madrid, és una tònica que s'arrossega ja des del franquisme o més enllà encara i que casualment no s'ha pogut canviar.-La major part del funcionariat estatal de gestió té la seua residència a Madrid i també paguen impostos allí i consumixen allí.-La major part d'inversions en museus "nacionals" centres culturals d'este tipus es fa a Madrid perquè estan allí i els seus efectes també es noten allí.-L'Estructura de comunicacions radials en carreteres, tren i aeroports fa que les inversions i els efectes d'estes es multipliquen a Madrid.Tenint en compte esta situació el que resulta és que Madrid per exemple pagaria 100 i en rebria 120. I després diuen que són solidaris, sí, clar, solidaris segons els seus comptes, no diuen mentida. Nosaltres, els valencians, venim a pagar 100 i en rebem 97.Clar sent coneixedors d'això com s'expliquem moltes altres comunitats autònomes no alcen la veu i carreguen contra açò. Dos explicacions em venen al cap:La primera és que les possibles reformes propostes sobre finançament podrien suposar a moltes comunitats una retallada de fons, també pensen que per no, perdre fons, l'únic que poden fer és oposar-se a elles o carregar contra el sobrefinançament madrileny. I clar és més fàcil tindre èxit contra el més dèbil políticament parlant.La segona és que potser siga una qüestió de concepció nacional espanyola, de l'España grande com deia J.F. Mira.Front a nous tipus de finançament per variar este dèficit també s'argumenten qüestions com que els impostos es paguen de manera individual (Qui més té més paga) i que segons els plantejaments territorials una persona que visquera per exemple 6 mesos a Barcelona i després se n'anara a viure a Badajoz passaria de ser solidari a insolidari.La veritat és que és una bona paradoxa i en part estic d'acord. Però no és menys paradoxa que si tots hem de ser iguals individualment, a l'hora de contribuir, també hem de ser igual a l'hora de rebre els serveis que el sector públic presta. Així es dona el fet que a Extremadura que és una de les Comunitats amb balança positiva, tenen un ordinador per a cada estudiant a les aules, les llistes d'espera a la sanitat són la meitat que al País Valencià i això a banda de la bona gestió, que li la supose al govern extremeny, és també degut a que percentualment per cada funcionari valencià n'hi ha quasi dos d'extremenys.I posats a ser iguals jo vull ser igual en el bo i en el roín, no només en el roín. Esta apel•lació d'individualitat fiscal es contradiu amb les declaracions als mitjans dels seus paladins, afermen la individualitat impositiva per després dir que Catalunya o altres territoris són insolidaris. Com quedem? Individual o col•lectiu? Es pot ser solidari individualment i insolidari col•lectivament?Després també està el fet econòmic contrastat que les poblacions que reben més subvencions tendixen a tindre menys iniciativa privada i per tant menys espenta per créixer, clar dit així pareix com si a estes poblacions se les acusara de poc treballadors, ells pensen, -damunt que sóc més pobre encara em tiren en cara que rep subvencions!– en part tenen raó, però no és cap acusació, qui no coneix algun amic que està en l'atur i té un any de "paro" per davant i et diu "dins de tres o quatre mesos començaré a buscar faena"; és normal i és humà, jo faria el mateix.]MÉS SOBRE EL CAS VALENCIÀPerò xarrant xarrant m'he desviat un poc del tema; reprenem-lo.D'on ve el nostre dèficit?Una part important ve de la sanitat, com s'ha citat adés els fons de la sanitat es repartixen segons criteris de població i gent major, però el País Valencià té un factor econòmic que no està contemplat ací, tenim un gran sector turístic i als turistes també cal atendre'ls sanitàriament, però no compten a l'hora de fer el repartiment de fons.Un altre aspecte substancial són els fons de renda relativa que ni molt menys arriben a compensar el nostre esforç fiscal.L'últim aspecte que citaré no el puc afirmar, perquè no en tinc proves, (com el cas de la factura del soparot) però quan algú amaga els comptes, en este cas les balances fiscals entre territoris, perquè serà?Ara seria ja hora de quantificar el nostre dèficit, este ronda el 2-4% segons autors, els estudis diuen que la quota de solidaritat òptima per a que un territori no es veja afectat significativament el seu creixement ronda el 3%. Aleshores d’açò es podria deduir que els valencians tenim un tracte just amb l’administració? Doncs en part sí i en part no. La nostra quota de solidaritat amb l’Estat és la correcta com a mitjana dels últims anys, és el que desitjarien contribuir territoris com ara Catalunya o les Illes. Aleshores on està el problema? En que esta quota de solidaritat no és uniforme i que esta quata per als valencians com a conjunt de població significa que sobre ser més pobres que la mitjana hem de pagar més que rebre. Quan el govern de L’Estat ha tingut el mateix color que el govern de la Generalitat el nostre dèficit s’ha reduït i quan els colors han sigut diferents el dèficit s’ha augmentat. Açò vol dir que econòmicament sofrim daltabaixos que poden coincidir (i de fet ho han fet) en moments que necessitàvem fortes inversions i no les hem tingut, açò en part explica que als 80 fórem relativament més rics que els espanyols i ara sigam més pobres. A banda estan les implicacions polítiques que açò comporta, la gent que és conscient d’açò votarà al partit que governe Espanya i no votarà en clau valenciana.També cal remarcar que quan als teus veïns els pasa el mateix que ha tu (parlant en clau d’infraestructures) necesàriament a tu t’afecta d’una manera o altra, per això si al País Valencià ja hi tenim una manca d’inverssió en infrestructures si a açò li sumem que el trajete fins a eixir a Europa està igual o pitjor, açò ens crea un greu desavantatge competitiu. ( Nomes cal mirar l’autopista de la Mediterrànea o la línea férrea que unix la tota la costa des dels Pirineus fins a Almeria, per no parlar dels aeroports.D'altra banda i si el model impositiu a l’Estat Espanyol fóra com a Alemanya, EE.UU. o la mateixa U.E. no es podria donar el cas que un territori que està per baix de la mitjana de riquesa, haguera de tindre una dèficit fiscal, és més ens deurien d’assignar fons de solidaritat perquè som més pobres, i resulta que ara en paguem. De fet amb una agencia propia de recptació és podria garantir que qui més té individualment pagara més i a l'hora que si el conjunt de la poblaciço és més pobra que la mitjana d'Espanya no s'haguera a més de pagar el beure a més de ser "cornut" . Esta podria ser la clau de volta, ara sí cal l'espenta, la desició i la força política per a dur-ho avant.LES PERSPECTIVES DE FUTURBé, crec que el lector ja tindrà una idea més o menys clara (espere que no siga a l'inrevés encara que en estes coses ....) del tema que ens ocupa. Però si difícil pareix l'anàlisi de la situació no menys serà resoldre-la.El País Valencià ha afrontat una reforma de l'estatut a l'igual que Catalunya, les Illes Balears, Andalussia i altres que s'apuntaran al carro, la segona transició li diuen alguns. El tema del finançament el tragueren els nostres veïns de dalt i esperant que algú més en situació pareguda s'apuntara a la festa, no és el mateix demanar-ho a soles que en conjunt. La seua balança fiscal és molt més grossa i no els està permetent desenvolupar-se com creuen convenient i de fet ja han perdut la posició de primer motor econòmic en favor de Madrid, a més tenen també un greu dèficit sanitari i d'infraestructures públiques.La nostra situació no és tan greu quantitativament, però almenys els catalans paguen més com a territori i són també més rics que la mitjana si mirem el quadre del P.I.B. per càpita, però la nostra situació és digna d'estar feta per un comptable anomenat Françuà Meninfot.La clau per resoldre esta situació és la d'obtindre un tipus de finançament que pose límit al dèficit fiscal que patixen alguns territoris, quantificant este dèficit (o si voleu solidaritat) en un 2 o 3% del P.I.B. Perquè esta xifra? Dons perquè és la que permet ser solidari amb la resta de territoris sense perdre competitivitat o qualitat de serveis interna. Este tipus de forma és el que és gasta als EE.UU. a Alemanya o a la mateixa solidaritat dins de la U.E!Quin model pot permetre assolir estos objectius? De moment el que està contrastat és el basc i és el que voldrien assumir tots els territoris amb dèficit fiscal, si més no, és el que els beneficiaria més.Els valencians de moment ens haurem de apanyar com a molt amb una servei tributari propi, però clar primer cal desenvolupar l’apunt que està al nou estatut dels valencians i clar després dotar-lo de competències.Perquè és tant important tindre una Agència Tributaria pròpia? Doncs citaré unes paraules de l'Arzallus que més o menys venien a dir açò; "quan la transició ens reunírem Pujol i jo i ell intentava convèncer-me que entràrem dins del sistema tributari comú, deia que ell i els seus amics del grup Banca Catalana havien fet números i els convenia més este sistema, jo li vaig dir que preferia tindre els meus diners a la butxaca i quan haguera de pagar algo ja els trauria" Curiositats de la vida, ara Pujol reclama el concert basc per a Catalunya, extragueu les vostres pròpies conclusions.Serien possibles tantes agències tributàries com Comunitats Autònomes? És allò del "café para todos" Si pogueren ser tantes comunitats al seu temps no seran menys les agències tributàries.Sobre este tema (el sistema fiscal basc aplicat al nostre País) voldria matisar una cosa; encara que a llarg termini siga possiblement el que millors resultats podria donar, este model suposa que ningú no va a vindre a traure't les castanyes del foc, és a dir, comptes amb els diners que arreplegues, no pots després anar a plorar a "mamà" Espanya i requerix una bona gestió dels fons obtinguts. Comptant que el País Valencià és l'autonomia que percentualment està més endeutada, vora un 10%, (i el que és pitjor no s'han fet grans inversions productives com a producte d'este endeutament) si s'abastira este model el deute suposaria una pesada pedra al camí. També caldria ressenyar que este model va bé quan eres més ric que la mitjana de l'estat, però si eres més pobre no produïx tantes satisfaccions.Sent un poc realista l'única opció que podrà abastar el País Valencià serà el de l'Agència consorciada i ja vorem. Bé, menys dóna una pedra, esperem que vinguen temps millors.De totes maneres el que em sembla significatiu és que hagen hagut d'alçar primer la veu altres sobre el tema per a que s’adonem del que passa i quan el govern de Camps s’ha decidit a alçar-la sembla que ho fa més com un estratègia de victimisme polític que com una estratègia per solucionar el tema de la millor manera possible.... algun dia prendrem nosaltres la iniciativa?Artur Josep Martínez Caba.]]></content>
		</document>
		<document id="e11cd29c44839228775af8950d2333b0" url="http://amosredo.blogspot.com/2009/08/cous-cous-de-la-vall-de-laguard.html">			<content><![CDATA[Si, ja sé que sembla que amb la calor d'estes dates, potser un cous-cous amb el seu putxero inclòs, no puga semblar el més recomanable, però vos assegure que acompanyat abans d'una bona ruta per la muntanya de la Vall de Laguar i unes cervessetes ben fredes, vos servirà per recuperar l'alè perdut.Tal volta la costum de fer cous-cous a la Vall de Laguar provinga dels temps en que Al-Azraq era l'amo de les contrades, o potser siga hereu de la cuina que molts emigrants de la Marina, es dugueren d'Alger quan tornàrem d'Argèlia arran de la seua independència de França.En fi, el ben cert és que fins fa ben poc per la comarca tenien les seues pròpies fàbriques de sèmoles per al cous-cous i no m'estranyaria que encara hi romanguera alguna.El cous-cous ens el serviren acompanyat d'un putxero de gran sabor amb bona cosa de carn i verdures, (a la foto podeu pegar-li una ullada al contingut). Ja vos he parlat alguna volta de la gran qualitat dels putxeros de la Marina, tot i no ser un dels meus plats preferits, he de reconèixer que a la comarca m'he pegat uns bons homenatges (que vos recomane també) amb este plat. És curiós, el personal quan pensa en les Marines i menjar, té per costum associar-les amb el marisc i el peix.Per als més valents i valentes els cambrers del restaurant ens seviren un caldo ben coent per mullar el cous-cous,i per als més tranquilets una salseta més blaneta. Tot açò fent harmonia amb la sang amb ceba i tomaca i altres especialiats del poble de BenimaurellDe dinar ja de baixada, unes esplèndides cireres de la zona vos poden acabar d'endolcir el dia.Enguany ja sabeu, si vos seduix la idea no desaprofiteu el temps, que la processó es llarga i el ciri curt]]></content>
		</document>
		<document id="2e25ccde12e3bd73831db0adb2e8611f" url="http://amosredo.blogspot.com/2009/08/la-bola-de-cristall-diu-3-doctubre.html">			<content><![CDATA[La bola diu que el 3 d'octubre s'haurà de refrendar un pacte que té com a finalitat situar al valencianisme de progrès a les Corts al 2011.El projecte s'està gestantdes d'algun temps i d'ell en formen par (de moment) El Bloc, Iniciativa i Els Verds, però açò no ha de significar una sopa de lletres.Este estiu a alguns els toca repuntar vores i nyigues per a que a l'estirar no es trenque la tela dels diferents retalls, toca ser generosos i pragmàtics, però a tots. I sobretot toca ser responsables, el congrès nacional del Bloc ho haurà de refrendar i tal volta ara no toque combregar amb rodes de molins. Eixa serà la responsabilitat dels negociadors.Des d'estes humils lletres desitjar-los sort i esperar que el projecte done a llum un bonico xiquet/a que tinga bressol per al 2011.P.S. I qui vullga que s'apuge al carro, estan convidats.]]></content>
		</document>
		<document id="a5acbfa5880a9d1948272861c990810" url="http://amosredo.blogspot.com/2009/09/agredido-en-el-aeropuerto-de-valencia.html">			<content><![CDATA[La plataforma por la defensa del castellano promovida y liderada por el filósofo Fernando Savater después del éxito de su “manifiesto por el castellano” se personó ayer en la Delegación del Gobierno de la Comunitat Valenciana para denunciar el gravísimo hecho de discriminación lingüística que desembocó en una agresión física por parte de dos agentes de la policía autonòmica valenciana.Según esta plataforma los hechos sucedieron el pasado 7 de agosto en el aeropuerto de Manisses, allí en el control de pasajeros Ivan Cortés, la víctima del atropello, y Laura Sastre su acompañante se disponían a embarcar hacia Londres.Fue entonces cuando en el control de seguridad dos agentes uniformados con el uniforme característico de la policía autonómica valenciana fueron requeridos a detenerse para pedirles su documentación, la pareja les facilitó la información con normalidad y en castellano. Según Iván el agente que se encargó de revisar los datos de la documentación le dijo en un tono agresivo, “parlam en valencià que estem a València” (háblame en valenciano que estamos en Valencia).Iván le facilito por tercera vez la información en castellano, pero esta vez el agente que se ocupaba de la documentación de su acompañante, Laura, se dirigió al joven amenazándolo de manera explícita. A partir de aquí comenzó la agresión física.Finalmente Iván intimidado por los agentes respondió en valenciano, pero de nada sirvió, los agentes lo arrastraron hasta una dependencia anexa y mientras cerraron la puerta les espetaron “ara voràs tu” (ahora verás tu)Cuando la puerta se cerró cayó el primer golpe en la cabeza, seguido de un puñetazo en la boca de donde Iván comenzó a sangrar, para finalizar con otro en la tripa.Curiosamente en la dependencia anexa donde fue agredido físicamente Iván en el momento de la entrada había personal de seguridad del aeropuerto que rápidamente desalojó la instancia al ver el cariz que tomaba la situación.Después de la agresión, el agente que la protagonizó salió fuera de la dependencia donde estaba Iván y el otro agente comenzó a explicarle que era una falta de respeto no dirigirse en valenciano a los agentes si así era requerido, y que esto le debía de servir de escarmiento. Posteriormente entró en la dependencia otro agente que parecía tener mayor rango a pedir explicaciones. Estas se acabaron con un “al meu company se li a anat la mà” (A mi compañero se le ha ido la mano)Finalmente dejaron a Iván y a Laura continuar su trayecto sin más explicaciones.Iván Cortés al llegar a Londres fue directamente a que le hicieran un reconocimiento médico, y al regresar de su viaje interpuso una denuncia en el cuartel de la Guardia Civil para que se investiguen los hechos.Según investigaciones de esta redacción la policía autonómica valenciana, destinada normalmente a labores de conservación del ecosistema valenciano, a empezado a encargarse de labores de inspección en el aeropuerto de Manisses (Valencia) en meses punta (julio y agosto) debido a la carencia de agentes de la policía nacional existente en estas fechas en la Comunitat valenciana.REACIONESEl delegado del gobierno en la Comunitat valenciana Ricardo Peralta ha expresado su gran indignación y a dicho “Se pondrán todos los medios para esclarecer los hechos ocurridos y para que no vuelvan a ocurrir”El President de la Generalitat Valenciana ,Francisco Camps se ha expresado en términos parecidos recalcando eso si que “los agentes de la policía autonómica reciben una seria formación en el respeto constitucional aunque no descarta de confirmarse los hechos encargar una revisión de la formación que reciben los agentes valencianos” de todas formas también declaró “estamos seguros de que se trata de un hecho puntual que no empaña la modélica convivencia de las lenguas en la Comunitat Valenciana”EL secretario general del PSOE en Valencia, Jorge Alarte ha manifestado, su pesar por estos hechos tan graves y a pedido la dimisión fulminante del director general de la policía autonòmica valenciana, centrando sus críticas en el pésimo funcionamiento “uno más” según sus palabras de las instituciones valencianas.El líder nacionalista valenciano del Bloc, Enric Morera calificó tibiamente la actuación de los agente de “desafortunada” y reclamó a la Generalitat que “emprenda las acciones necesarias para garantizar la correcta atención de todas la fuerzas de seguridad tanto en valenciano como en castellano”.A nivel nacional también se han producido varias reacciones como por ejemplo la de Rosa Diez líder de UdPD que ha calificado el hecho de “lamentable y una prueba más de la discriminación que sufre el castellano en zonas como el País Vasco y Cataluña a la que ahora se le suma la Comunidad Valenciana”.También diversos diarios de tirada nacional han criticado el hecho, así cabe resaltar el especial que ha realizado “El Mundo” sobre el tema y diversas columnas de opinión en “El País”. En todas ellas se critica duramente el hecho y se apuntan como causas la fragmentación administrativa de la Nación y sobre todo los sistemas educativos de estas autonomías que son capaces de crear estos monstruos nacionalistas.Com bé haurà pogut comprobar el lector, tots els fets narrats són fruit de la imaginació de qui els escriu, tot paregut amb la realitat és pura coincidència. Únicament tres coses són certes, l'Ivan i la Laura són de carn i os, i patiren una agressió per parlar en la seua llengua. Si voleu saber-ne més punxeu ací.]]></content>
		</document>
		<document id="7de73292bcdcec7304a904947a44cab5" url="http://amosredo.blogspot.com/2009/10/canas-y-barro.html">			<content><![CDATA[Els caps de setmana solejats de tardor i hivern que ens brinda l'oratge valencià, són una magnífica excusa per a eixir de casa i si viviu prop del Cap i Casal fer una volta pel seu Parc Natural de l'Albufera, que encara que amb patiments continua sent reialment increïble. Increïble per les seues vistes, per la seua olor a terra humida, per tota la fauna que en ella habita i perquè a vore on trobes una reserva de natura així, al costat mateixa d'una gran ciutat.Una volta ja hajau fet gana, quin millor lloc per acostar-se que la pedania de València del El Palmar on Vicente Blasco Ibañez feia discórrer bona part del seu constumbrisme valencià.. El cap de setmana està molt concurrit, però per alguna cosa serà.L'oferta de restaurants és gran i ampla, majorment gira al voltant de la cuina valenciana, molt d'arròs i tot tipus de peix.Entre tanta oferta on triar el “Cañas y Barro” n'és un dels meus preferits. Una oferta, “de casa” on Paco i la seua família ens oferixen el seu gust per cuinar l'arròs que ja fou premiat a l'any 1974 amb el primer premí del concurs internacional de paelles de Sueca.A sa casa, Paco ens oferix un local reformat fa poc, on la lluminositat del mediterrani ompli l'ambient.Arròs a banda, tot tipus de paelles, all i pebres, esgarraets i tot un seguit de plats que no defrauden als qui agafen cadira i tot amb un preu que lluny de ser prohibitiu, convida a la seua clientela a tornar.Paco i sa muller estan als fogons i ara el seu fill major Fran s'encarrega, amb una bona colla de cambrers, de cuidar i servir les taules de manera correcta i acollidora.Tot i la bona pinta que fa fa la cosa, el que si que vos recomane encaridament és una visita al "Cañas y Barro", entre setmana a l'hora d'esmorzar. Allí podreu vore el ritme de vida de El Palmar i la seua gent, a més tastar bona cosa de receptes de cuina que solen estar fora de les cartes habituals com la cebollà que és un all i pebre d'anguila on Paco substituïx la creïlla per ceba, també llisa i tenques amb allioli i moltes coses més.A més podreu gojar de la bona tertúlia de la taula i de Paco, pregunteu-li per les càbiles i per la seua barraca...]]></content>
		</document>
	</documents>
</author>