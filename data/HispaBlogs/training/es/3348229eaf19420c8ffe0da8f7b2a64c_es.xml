<author id="3348229eaf19420c8ffe0da8f7b2a64c" url="lacotorradelavall.blogspot.com.es" feed="http://lacotorradelavall.blogspot.com.es/feeds/posts/default" country="ES">
	<documents count="10">
		<document id="66ac5c7d23e2c0097ea29c49dd9fb75c" url="http://lacotorradelavall.blogspot.com/2014/01/acude-inicia-una-nova-activitat-per-als.html">			<content><![CDATA[L’entitat ACUDE ha iniciat una nova activitat, un cor de persones majors, l’objectiu del qual es donar una font d’alegria i gaudiment més als  pacients i els col·laboradors, al mateix temps que és un bon mitjà per a desenvolupar les limitades capacitats de les persones malaltes.El cor per a majors és una iniciativa sorgida de la mà de Vicent, músic inactiu per motius personals però amb inquietuds, i la proposta va ser immediatament acceptada per l'associació, que veu com van creixen dia darrere dia les seues activitats i com compten amb més suport . - ]]></content>
		</document>
		<document id="6eb407e1c2b33c9fc86d4e68dbc0c301" url="http://lacotorradelavall.blogspot.com/2014/01/apareix-una-inscripcio-en-esperanto-de.html">			<content><![CDATA[L'Associació Valenciana d'Esperanto ha donat a conéixer l'existència a la nostra ciutat d'una inscripció gravada en pedra feta per un esperantista l'any 1933, amb el text «endavant, esperantistes» escrita en aquesta llengua internacional. Segons sembla, és l'única a tota Espanya, i està gravada en la pedra per algun parlant d'esperanto fa ara 80 anys, i encara perdura. L'asociació indica que "és com un tresor amagat: pràcticament sols es veu quan plou. Però el millor de tot és que este treball artesanal únic a dia de hui és com una ànima viva de qui la va fer: sabem que hi ha persones que, al descobrir l'inscripció, s'han interessat per l'esperanto i l'han començat a aprendre".L'inscripció és un tresor esperantista, que perdurà per sempre, i que pot donar publicitat i atreure visitants esperantistes al poble. El president del Centre Excursionista, Vicent Felis, ha convidat a l'associacio a fer una xerrada sobre l'esperanto. L'esperanto és una llengua artificiacl creada pel polonés Lázaro Zamenhof en 1887 amb l'esperança que fora la llenguas internacional. És la llengua artificial més parlada del món, i segons estimaciona poden arribar a parlar-la ara fins a 2 milions de persones.En ser una llengua creada, el vocabulari es va prendre de molts idiomes, i les seus arrels no s'adapten a l'esperanto segons les regles del llatí, sinó segons el sistema propi de l'esperanto, que s'assembla més a llengües com el xinés o japonés, per la seua facilitat de crear paraules. S'escriu amb una versió modificada de l'alfabet llatí, amb sis 6 lletres que duen diacrític (c, g, h, j, s, u, aquesta darrera per indicar es breu) i no inclou q, w, x, y  qué nomes s'usen en noms propis.- ]]></content>
		</document>
		<document id="dd9f8b28cd8795df699f814d95cbfce" url="http://lacotorradelavall.blogspot.com/2014/01/article-dopinio-en-el-teu-nom.html">			<content><![CDATA[Pobre, quanta gent juga amb eixe nom. Pobre, quanta gent manipula perquè continue. Pobre, quanta gent sap com es tractada la pobresa, com en les actuacions reduïm involuntàriament el pobre a no ser un igual. Deixen d’estar en el sistema, passen a ser una mena d’esclaus, hi ha fórmules que ajuden a qui no pot menjar en regularitat, sempre respectant que és un igual. I  el tracte és donar menjar a canvi d’una ajuda social d’hores. Per tant eixa persona paga , d’aquella forma , el que ha pres. I no té sensació de ser un desclassat. Tinc un gran amic que de l’empresa compartida ha anat a l’atur, però sense subsidi, sense cobrar res. Em parlava del que estaria dispost a fer per mantenir a la família en condicions semblants a les que tenia. No ha anul·lat res als menuts, però l’any que ve aniran a l’escola pública. Ha deixat d’eixir amb els amics en no poder pagar el que ells es fan. Són amics que no solen abusar. Els ho ha dit sense excuses. I sempre em diu el mateix: sóc un ser social que m’han apartat.  Treballaven amb ell cinquanta-dos persones.És trista la pobresa, és groga , mortal  i col·lectiva. És  com un càncer del poble.I em dol, i perseguiré aquell que juguen amb ella. Parodiant els versos de Neruda, et dic pobresa que jo et seguesc implacablement com tu eres, i junt a cada pobre trobaràs la meua veu altiva, revolucionada.I eixa veu la porte en companyia de moltes persones que estan i trobe al meu costat, i no són euros solts, són formules estructurals que faran que l’aturat  no siga un pobre potencial. I distingirem que són bosses de falsa pobresa sistèmica d’aquells que cauen de sobte en un món inhumà. Com els germans de batalla que cauen sense que no ningú els faça cas. No em jugue senyora amb uns euros per la pobresa, que tinc amics que ja a l’estranger no votaran, i altres que agraïts a la mala ajuda que el sistema manté els donarà igual el que hagen de votar. I l’esquerra tenim un debat  transcendental:  no recolzar mesures que no ajuden en dignitat. A la Ribera es fa: per un plat de menjar uns bons de feina per al municipi, i l'obligació d'estar col·lectivament organitzat. Recuperar eixes fórmules, canviar estes estructures servils és el que ha de fer l’esquerra per treballar per les persones quan no tenen treball. Hem d’estar amb les persones que guanyen el que guanyen però sense que hagen de fer pobres a les altres del costat. Sí, és cert,  hi ha els que guanyen i no fan que altres siguen menys pobres. I amb aquesta gent hem de treballar. Sembla que doblen campanes d’acord a Tavernes  per a fer uns pressupostos que ajuden, en temps rebolicats, en la pobresa a la gent de la meua ciutat. Ho saludarem.Jaume Talens- ]]></content>
		</document>
		<document id="f87fa9386fe048cb26c53fcd5659378c" url="http://lacotorradelavall.blogspot.com/2014/01/article-dopinio-la-corruptocracia.html">			<content><![CDATA[Això diuen que era, un poble on va governar durant molts anys, molts anys, un tirà dèspota que era tan roí, tan roí, que va fer patir bona cosa a tots els habitants d’aquest poble. A tots llevat dels seus amiguets i familiars. Els va fer passar fam, els va fer treballar com si foren esclaus quasi de bades i mil calamitats més; i al qui protestava... BAM! Garrotada en tot lo llom i a la presó! I mut, que ací mane jo! Però resulta que un dia, un bon dia, el tirà, tot vell i pansit, es va morir; perquè fins i tot els tirans podrits de diners i mala fel, es moren. I això que ell sempre anava rodejat de rectors i bisbes que pareixien protegir-lo amb les seues creus brutes de sang i les seues sotanes, que feien pudor d’encens i morts!Doncs bé, com anàvem dient, després de colgar-lo ben colgat sota una làpida de no sé quantes tones (no fóra cosa que s’escapara), els habitants d’aquest poble tot mirant el que feien els dels pobles veïns, decidiren imitar-los i crear una democràcia plena de tolerància i justícia social on tots pogueren decidir com governar-se lliurement. I transcorregué el temps i semblà que la cosa per primera volta en aquell poble podia quallar. Podrien per fi viure amb normalitat com els pobles veïns? Sense bastonades ni injustícies? Seria possible aquell miracle?Però ai, com de complicades són les coses de vegades! I tan fàcil com seria viure, si volguérem, amb pau i harmonia!I diem això perquè resultà que aquell tirà que pareixia tan ben colgadet i oblidat, tenia, com ja hem dit, molts amiguets i familiars. I com que les persones a voltes tenen el curiós costum d’aparellar-se i reproduir-se, aquesta gent, amb el temps tingué fills, néts i besnéts. I decidiren que ells també volien participar en aquell nou govern; que també en tenien dret, de dir la seua.I així crearen el seu propi grup o partit per tal d’entrar en aquell nou experiment anomenat democràcia. Però i ara, què podien fer per aconseguir el poder? O per a tornar-lo a aconseguir, millor dit?  Es calfaren el cap, ho rumiaren, ho mastegaren, ho rosegaren, i... Eureka! Però si era ben fàcil en realitat! Ho tenien davant del nas i no ho havien vist? El seu estimat i enyorat pare, nét, besnét, o amic, havia assolit el poder gràcies a les armes, però resulta que els temps havien canviat i els pobles veïns veurien amb mals ulls tanta violència, sang i pólvora. Així que ara ells tornarien a assolir el poder gràcies als diners. Amb diners, torrons!  I així, començaren a repartir diners i favors com qui reparteix pastissets. Primer per als empresaris i els constructors, per a què vegeren ben vist, a quina ombra s’havien d’arrimar i on i com podien fer bons negocis. Ells eren els seus amics, i no hi ha res més bonic i preciós que una bona i fidel amistat. Després als mitjans de comunicació, perquè s’acabaren de convéncer que ells eren persones de bona voluntat. I de les persones de bona voluntat sempre es parla bé, i dels seus enemics, mal. Però bé! Amb això n’hi havia prou? D’aquesta manera, potser aconseguirien el poder una vegada, però després com havien de fer per a mantindre’l? Ells no eren gent d’amollar el mos en seguida, que havien tingut un bon mestre!  La solució, doncs? La mateixa. Més diners i favors, que qui paga mana.Escolte, Sr. Alcalde, que no tinc diners per a mantidre la família i passen fam. Pren, valent, diners per a tu. Però recorda qui te’ls ha donat quan vages a votar, eh! Que costareu més de criar! Escolte, Sr. alcalde, que m’he quedat sense faena! Pren, diners. I per la faena no patisques, que jo tinc amics empresaris. Però recorda qui te’ls ha donat quan vages a votar, eh! Ai, no sé què faríeu sense nosaltres! Escolte, Sr. alcalde, que tinc molts deutes i hauré de tancar la meua botiga. No patisques. Ací estic jo, el teu alcalde, per a solucionar els teus problemes. Pren, diners. Però recorda qui te’ls ha donat quan vages a votar, eh!Escolte Sr. alcalde, la hipoteca... Pren diners. Però recorda qui te’ls ha donat quan vages a votar, eh! Escolte, Sr. alcalde... Pren diners. Però recorda qui te’ls ha donat quan vages a votar, eh! Escolte, Sr. alcalde... vots, vots, vots, diners, diners, diners... una orgia de diners...  I ara vos convide a una bona paella, una paella d’arròs, carn i vots. Jo ho pague tot.   Visca el Sr. alcalde! I bé, ha arribat el moment d’acabar aquest conte. En agradaria dir que al final tots foren feliços amb un tirà... perdó, amb un alcalde tan esplèndid i generós tot farcit de diners, vots i paelles gegants. No, allò no era una democràcia, no era aquella democràcia que un dia somiaren construir entre tots, però van ser tan feliços! S’ho van passar tan bé!I heus ací que un dia, un mal dia, els diners es van acabar, clar! i el Sr. alcalde es va quedar sense amics, sense familiars, i sense vots.  I bo, xiquets, conte contat, conte acabat; i el qui no alce el cul de la cadira és perquè el té cagat!Sico Fons]]></content>
		</document>
		<document id="3fdb9a4b2cb9a5e27fe344579b96b844" url="http://lacotorradelavall.blogspot.com/2014/01/article-dopinio-sobre-la.html">			<content><![CDATA[Aprofitant la recent sentència 337/13, del Jutjat del Contenciós Administratiu nº 8, dels de València, recaiguda en el recurs interposat pels regidors del Partit Popular i la  Regidora no adscrita  Carina Vercher González, contra la decisió adoptada per la Mesa d'edat de no tramitar la Moció de Censura presentada per dits recurrents en l'Ajuntament de Tavernes de la Valldigna, em permet l'atreviment de fer unes breus reflexions sobre el que entenc que ha de ser, en situacions com la viscuda,un comportament autènticament “professional”.Així, la interpretació de les lleis no és una ciència exacta i perfecta sinó que, davant un mateix problema, pot haver-hi diverses solucions jurídiques totes elles, en principi, justes i, per tant, igualment legítimes. En moltes ocasions el jurista no ha de detenir-se únicament i exclusiva en les formalitats, en la simple lletra de la llei. Ha d'anar una mica més enllà, “arribar a l'esperit de la norma”, al perquè de la mateixa, a la raó per la qual va ser aprovada i el que amb ella es pretén. I és l'aplicació d'aquesta raó al cas concret la que permet triar la solució més justa d'entre les possibles que, en principi, pogueren aparèixer.Aquesta línia interpretativa de les normes ha sigut seguida per al supòsit que ens ocupa tant pel TSJCV en la seua sentència 90/13, de 8 de febrer, com pel TSJ d'Astúries, en la seua sentència nº 90015/2012, de 6 de febrer, en interpretar en els casos que han enjudiciat els requisits de l'article 197.1. lletra a), de la LOREG. Línia interpretativa de la que també és un clar exemple la sentència que ha motivat  aquesta breu reflexió.Poques son les persones que formen part dels òrgans de govern d'una Corporació Local coneixedores del dret, y menys les que son juristes.  Pot resultar complicat distingir entre un reglament i un acte administratiu, entre una expropiació i una confiscació, i el simple esment del terme “prevaricació” els infon temor. En poques paraules no són doctes en dret.És per açò, que el sentit comú i la lògica donen a entendre que un funcionari públic, la principal funció del qual és l'assessorament jurídic a l'Ajuntament al que serveix i, per tant, a les persones que ho regeixen, ha de tenir com a principal comès il·lustrar sobre les diferents opcions que davant una determinada qüestió aquests poden triar, detenint-se en els seus pros i les seues contres, raonant, motivant i, no únicament centrar la seua labor a reduir el problema a una única i exclusiva actuació, més quan la qüestió sobre la qual ha d'informar no és ja de per si clara i senzilla com és el cas que ens ha portat a tota aquesta polèmica. Suposat no solament digne de constar en una antologia del disbarat jurídic, sinó de clar exemple “d’artifici jurídic”, com la mateixa sentència diu, i d'intent de “frau de llei”.I és en aquest actuar, il·lustrant en totes les possibles solucions a les persones a les quals ha de servir legalment, on esta la línia divisòria que permet distingir entre un bon professional i lleial complidor de les seues comeses i un simple funcionari que, pel motiu que siga, oblida aquest elemental deure, actuant parcialment i sostraient la deguda informació de la qual són mereixedors els regidors als quals ha de servir.Dit açò, el que vull expressar és que ser un “bon professional”,  porta implícit l'actuar amb amplitud de mires, informant de forma lleial i atenent a l'esperit de la Llei, donant a conèixer a gent llega en dret les diferents possibles solucions i no teledirigint-les de forma poc equànime i objectiva a una sola d'elles amb omissió de la resta de possibilitats.Sabem que aquest bon fer existeix, però en el present cas, ens resulta molt difícil trobar  aquestes circumstàncies que estableixen la línia divisòria entre un “bon professional, objectiu i imparcial” i tot el contrari. I açò és així, perquè, entre altres comportaments que varem veure, estranya que, sent les sentències esmentades bastant clares en la interpretació dels requisits per a la viabilitat d'una moció de censura, i sent anteriors a la seua presentació, no solament no van inspirar l’elaboració de  l’informe sinó que ni tant sols van ser esmentades en el mateix; sostraient del coneixement dels regidors elements de judici valuosos perquè pogueren decidir amb ple coneixement i llibertat.Esperem que aquesta sentencia, juntament amb les que la mateixa cita, i altres que s'aniran produint en un futur, desterren comportaments tan rígids i criticables com el que hem hagut de suportar.Segurament aquestes petites reflexions van a caure en sac trencat.  Ja que des de fa temps no ens sorprèn res. Però, així i tot, ens donaríem per satisfets si  servira per a reflexionar que amb actuacions com les que es van dur a terme  es col·labora necessàriament en la comissió d'un frau de Llei i en contra de l'esperit de la mateixa; i per tant donen lloc a situacions de conseqüències difícilment reversibles.Perfecto BenaventSecretari local de Compromís Bloc(Remés)- ]]></content>
		</document>
		<document id="d51da967a6c816077b897bcf9136c8e3" url="http://lacotorradelavall.blogspot.com/2014/01/bon-any-tinga-voste-sr-president.html">			<content><![CDATA[El president de la Generalitat, Alberto Fabra, va començar l'any com l'havia acabat el 2013, escridassat i xiulat dijous passat a Bellús (Vall d'Albaida), on va anar Fabra a inaugurar un Centre de Cultura de Major, acompanyat de batlles del PP d'altres comarques.D'entre els manifestants, n'hi havia d'afectats per la gestió de la Llei de Dependència, famílies amb xiquets de pobles que pateixen les retallades escolars, i membres de col·lectius de la comarca. Fabra va ser rebut amb crits de "Fora corruptes de la Vall d'Albaida" i "Fabra dimissió", a més de càntics, consignes i xiulets, mentre a l'interior es feien els discursos dels representants polítics.Mentrestant, a fora els manifestants demanaven si era possible de traure fora "'algun platet de xoriç". Fins i tot van fer una inauguració simbòlica darrere del cordó policíac, que va fer que alguns dels agents dissimularen el riure. Acabat l'acte, Fabra va eixir aplaudit per la comitiva i xiulat pels qui l'esperaven a fora.- ]]></content>
		</document>
		<document id="7ca5abd27fc21fffde735373046ed1d" url="http://lacotorradelavall.blogspot.com/2014/01/dema-presentacio-del-llibre-pobles.html">			<content><![CDATA[ El Centre Excursionista Tavernes amb la col·laboració de l'Ajuntament ha organitzat la presentació del llibre "Pobles valencians abandonats".L’acte tindrà lloc demà, 10 de gener a les 19:30 hores a la Casa de la Cultura de Tavernes  Agustí Hernández (Alboraia, l'Horta, 1977) és periodista, professor i excursionista. Amb el seu projecte d'investigació i autoedició mitjançant el sistema de mecenatge, l'autor en presenta el llibre: "Pobles valencians abandonats", localitats que han estat esborrats del mapa o destruïts, altres abandonats pels seus habitants, o uns altres submergits sota embassaments. El llibre mostra, amb fotos d'abans i d'ara, aquests pobles abandonats entre el silenci dels paisatges i espais naturals que els envolten, molts d'ells desconeguts. Este treball vol ser també un homenatge a les persones de tots els temps que marxen o han marxat en busca d'un futur millor. Un recorregut per les terres i la Història d'aquells pobles oblidats i amagats en indrets preciosos de les terres valencianes.- ]]></content>
		</document>
		<document id="15b4d64be117814e1cbb0fa70f051dd5" url="http://lacotorradelavall.blogspot.com/2014/01/el-festivern-2013-segons-els-calculs-de.html">			<content><![CDATA[Actuació Obrint PasJosep Llácer, regidor de Foment Local i de Joventut, analitza en un informe oficial la massiva assistència de jóvens a la passada edició del Festivern 2013, la tercera a Tavernes. L’informe estudia els efectes directes, indirectes i induïts, que suposen un impacte econòmic entre 410.000 i 560.000 euros. Enllaç a l'informe complet (pdf) L'informe del regidor Josep Llàcer naix de la premissa fonamental de la gestió del govern municipal: la transparència. L’estudi assenyala que després de 3 edicions de Festivern a Tavernes, este festival de música de les comarques centrals valencianes s'ha consolidat com un referent de les festes de cap d'any del País Valencià. Tavernes és una ciutat viva eixos dies gràcies al Festivern. Sols fa falta recordar com era una nit de cap d'any en la ciutat fa 4 anys. L'objectiu de realitzar l'estudi d'impacte econòmic del Festivern permet un coneixement del perfil dels visitants i una aproximació al patró de despesa. Les entrevistes han estat realitzades en el període de celebració de l'esdeveniment i els dies immediatament posteriors en distints punts de la ciutat. L'informe aporta exemples concrets d'establiments, comerços i empreses que cita com a exemple. A més, es va realitzar un registre dels assistents al Festivern directament des de les zones d’acampada, que van acollir un total estimat de 6.500 persones. Zona acampada nº 1El regidor de Foment Local i Joventut, Josep Llàcer, ha indicat que “més de 8.000 jóvens ens han visitat. S'ha dinamitzat el comerç local, com demostren les enquestes realitzades, s'ha aconseguit que moltes famílies dormiren tranquil·les la nit de Cap d'Any perquè sabien que els fills no eren a la carretera, i la ciutat de Tavernes ha tingut -vull remarcar-ho- un comportament exemplar. Encara que el més destacable és el que no ha passat: cap incident rellevant. El civisme i l'educació han sigut exemplars”. La metodologia dels estudis d'impacte econòmic distingix tres tipus: els efectes directes, indirectes i induïts. En els directes es preveuen totes les depeses necessàries per a posar en marxa l'esdeveniment: les despeses de l'Ajuntament de Tavernes en hores extra de la Policia Local, brigada municipal, servei extraordinari de neteja, així com el cost dels concerts de Sènior i el Cor Brutal, i El Corredor Polonés. Del punt d'informació i seguretat, casa cultura, lloguer de banys portàtils i ampliació del servei d'autobús són, descomptant els ingressos, de 19.441,05 euros. Les despeses realitzades per l’organització en empreses locals i taxes ha sigut de 14.640,69 euros. El total dels efectes directes arriba a 36.698 euros.Els efectes indirectes analitzats integren les despeses que realitzen els participants en l'esdeveniment, directament relacionats amb la demanda explícita, cas d’allotjament, restauració, compres, etc. Així, els estudis d'impacte econòmic que existeixen per a diversos festivals musicals calculen una despesa entre 45 i 55 euros per persona i dia. Des de l'Ajuntament de Tavernes calculen una despesa més prudent entre 25 i 35 euros per persona i dia, la qual cosa suposaria un impacte econòmic entre 375.000 i 525.000 euros.Interior de l'envelat a Cap d'AnyQuant als efectes induïts, és necessari estudiar com estes despeses inicials directes i indirectes flueixen cap als sectors productius per a conèixer i determinar l'efecte o impacte total sobre el sistema econòmic local. Cal fer referència a un aspecte també molt rellevant que forma part dels efectes induïts: la publicitat i promoció que el Festivern ha donat a Tavernes. Ressò massiu en mitjans de comunicació, TV, ràdio, premsa i xarxes socials. Entre el 8 de desembre i el 8 de gener més de 20.000 visitants únics han accedit a la pàgina web oficial, amb més de 80.000 pàgines vistes.El top ten de les ciutats d'on provenen les visites són València, Barcelona, Madrid, Alacant i Castelló, amb un gran increment de Múrcia, Albacete, Granada i Saragossa. La paraula Festivern té 63.400 resultats a Google, 11.700 si afegim Tavernes de la Valldigna a la cerca, i 749 vídeos. Són incomptables les vegades que s'ha fet referència a Tavernes i al Festivern 2013 en les xarxes socials. Vista General de Tavernes. En pimer terme la zona d'acampada nº 1A més, l'opinió dels assistents, per norma general, ha sigut molt positiva per a Tavernes i l'organització del festival, i, segons l'informe, calfen motors per al 10é aniversari del Festivern este 2014, ja que la bona sintonia entre la ciutat i els visitants s'ha convertit en un estímul per continuar gaudint del festival.El cost d’una campanya publicitària d’esta magnitud si fóra contractada per l’Ajuntament de Tavernes és pràcticament incalculable; el ben cert és que Tavernes ha tingut una promoció magnífica, ha sigut notícia en els mitjans audiovisuals, ràdio, premsa escrita, revistes, webs i blocs d’Internet i, per descomptat, en les xarxes socials... En definitiva, gràcies al Festivern, Tavernes ha sigut coneguda, el seu nom ha arribat a llocs insospitats i ha estat en boca de milers de persones que difícilment s’haurien interessat per saber alguna cosa de Tavernes o s’haurien plantejat mai visitar la nostra ciutat.- ]]></content>
		</document>
		<document id="f0485014fbe2cb0baa491cffe2b95b93" url="http://lacotorradelavall.blogspot.com/2014/01/el-govern-municipal-estalvia-tavernes.html">			<content><![CDATA[Vista de l'aparcament municipalEl passat dimarts, l’alcalde de Tavernes Jordi Joan va firmar l’acord amb l’empresa Parc Campanar, concessionari de l’aparcament del passeig, per a procedir a la liquidació de la concessió del servei i que torne a propietat municipal.   La firma de l'acord es produïa en acabar la reunió mantinguda en les dependències municipal i on estigueren presentes el regidor d’Hisenda, Víctor Borràs, tècnics d’Intervencio i representants de l’empresa i Bankia.  Cal recordar que, tal com ací en La Cotorra vam anunciar, aquesta propietat estava inclós dins dels actius del SAREB, el conegut com  a “Banc  Roin”, traspassat per Bankia, entitat que havia facilitat el préstec a Parc Campanar.El conveni haurà de ser ratificat pel plenari, cosa que segurament es produirà el pròxim dilluns. Sincerament, no pensem que hi haja cap problema per banda del PP i més quan la quantitat finalment acceptada per l’empresa és de 1.780.250 euros. S’ha d’indicar que l’estudi tècnic de liquidació encarregat pel govern de la passada legislatura va calcular una indemnització a l’empresa de 2.473.257 euros, diners que se li haurien de pagar més els interessos si el plenari no ratifica el conveni firmat el passat dimarts per l’alcalde.L’acord assolit implica que l’Ajuntament s’estalvia 693.000 euros, però  encara hi ha més: l'empresa ha renunciat  als interessos devengats des del temps de la liquidació i que es calculen en altres 487.417 euros.  O siga l’Ajuntament s’ha estalviat un total de1.180.450 euros.El conveni firmat el passat dimarts en les dependencies de l’Ajuntament contempla també que l’empresa renuncia a continuar en el contenciós que va interposar contra l’Ajuntament amb la qual cosa hi ha també un estalvi de despeses.Una primera conseqüència important és que eixe estalvi permetrà al govern municipal fer inversions en la ciutat.- ]]></content>
		</document>
		<document id="54bdf272f38276a5d63e9e6657f9b166" url="http://lacotorradelavall.blogspot.com/2014/01/el-ministeri-dhisenda-del-govern-de.html">			<content><![CDATA[Tot no és tan bonic com sembla i Fabra continua sense pintar "fabra".Cristobol Montoro, ministre d'Hisenda del govern de Rajoy , ha tornat a deixar en ridícul al president de la Generalitat, Alberto Fabra, en afirmar que “fins a l'entrada en vigor del nou sistema de finançament autonòmic, no hi haurà en cap cas mesurades de finançament addicionals a les existents fins avui”.La nota del govern de Rajoy, només quatre paràgrafs, desmenteix la versió de Presidència de la Generalitat que ahir dimecres indicava que el ministre s'havia mostrat receptiu a la proposta de Fabra per a obtenir 1.500 milions addicionals i cobrir despeses d'educació, sanitat i benestar social. La Generalitat havia informat que Alberto Fabra es va reunir ahir amb el ministre per a parlar de la proposta de crear un fons d'anivellació extraordinari en 2014 fins a l'entrada en vigor del nou sistema de finançament autonòmic. Cal recordar que Alberto Fabra el dimarts passat havia demanat un fons d'anivellament extraordinari perquè “el desequilibri dels comptes [de la Generalitat] és inassumible”. Després de la trobada a Madrid l'entorn del president Fabra va considerar un èxit el contingut de la conversa i així es va transmetre, però l'entusiasme s'ha canviat en disgust quant hores després un comunicat oficial negava les mesures de finançament autonòmic addicionals.No és el primer revés que rep Alberto Fabra del Ministeri d'Hisenda del govern de Rajoy malgrat la situació de col·lapse financer que pateix la Generalitat. El mes sonat va ser quan president valencià va prometre l'aprovació d'esmenes als pressupostos generals de l'Estat per a augmentar les inversions en la comunitat en 144 milions d'euros. Les esmenes ni tan sols es van arribar a tramitar.Fets com els dels pressupost o el d'ahir, van minant la credibilitat del president valencià del PP, i fa que augemente més la desconfiança d'interlocutors socials tan importants com les associacions empresarials valencianes.-]]></content>
		</document>
	</documents>
</author>