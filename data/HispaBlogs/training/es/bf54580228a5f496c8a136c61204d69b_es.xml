<author id="bf54580228a5f496c8a136c61204d69b" url="arnauramirez.blogspot.com.es" feed="http://arnauramirez.blogspot.com/feeds/posts/default" country="ES">
	<documents count="9">
		<document id="67366c894889e0b909e47d5482a47ec7" url="http://arnauramirez.blogspot.com/2011/01/article-publicat-al-num129-de-la-pinya.html">			<content><![CDATA[Sembla que fos ahir quan un grup de persones amb ganes de canviar les coses varem plantejar una alternativa a un govern municipal desil·lusionat i poc motivat. I ja nomes queden 7 mesos per a les properes eleccions municipals. Aquesta primera legislatura de la gent del Canvi Necessari està essent apassionant. Per fi s’han pogut desencallar molts projectes aturats, molt necessaris per al desenvolupament econòmic i social del municipi, com per exemple el que ha permès l’ampliació del Polígon Industrial Pla de la Costa. S’ha millorat el tracte i l’atenció als ciutadans i ciutadanes, fent mes àgil la resolució de sol·licituds, dubtes, tràmits, suggeriments... sense oblidar l’ambiciós programa de govern en matèria d’obres públiques i reformes, millores i ampliacions dels equipaments municipals com el centre social “Maria Roca Umbert”, el Centre Cívic “La Fonteta”, els nous patis de l’Institut i el CEIP, amb les rampes en condicions; la millora i ampliació del local social del “Racó del Bosc”, la millora del Camp de Futbol, els entorns i la coberta de la tribuna així com l’acabament dels nous vestuaris del Pavelló Poliesportiu. La nova i molt necessària Escola Bressol municipal “Mestre Jané”, ja en funcionament, i el nou Tanatori Municipal, els nous vestuaris i magatzem per la Brigada, i ben aviat el nou camí per passejar fins el Parc Usart, una obra reclamada històricament i que ja és una realitat. També han començat ja les obres per la nova plaça del Serrat de Vic, de la que el nom i el projecte han estat escollits pels veïns de la zona. I ben aviat tindrem enllestida la reforma del Casal Municipal de la Gent Gran, precedida per la nova rampa que n’ha millorat l’accés a peu. Tot això, acompanyat d’un nou sistema de recollida selectiva que ens ha permès retirar tots els contenidors dels carrers excepte el de vidre, eliminant els punts de brutícia i escombraries permanents als carrers, i als que estàvem tan acostumats, que semblava gairebé impossible eliminar-los. Però s’ha fet, i avui dia els carrers i les voreres estan més nets, tot i que cal seguir treballant per seguir millorant via publica, i tenir-la cada dia mes practicable i bonica. Aquesta legislatura està essent, des del meu punt de vista, una etapa de millores al poble, combatent la crua realitat d’ una crisi de cavall, que si no es te molt de coratge et deixa paralitzat. Estem al costat de moltes famílies (encara que mai són prous), i de moltes empreses i comerços que ho estan passant malament; repartint la feina entre les diferents empreses de serveis del municipi i incrementant com ha passat enguany fins a un 22% les ajudes socials per als més desafavorits. A través de la Generalitat i del Govern de l’Estat s’han creat Plans d’Ocupació i inversions públiques, que ens han anat concedint i que han donat feina a molts aturats (fins a 70 persones en diferents períodes i torns) del municipi. Han estat 3 anys i mig d’avenços importants, però el nostre projecte obert a tothom segueix amb moltes ganes i amb molta il·lusió. Obert al futur. Disposats a treballar de valent per seguir plantant cara a la crisi i fent tots junts de Sant Feliu de Codines una vila oberta i prospera, amb una vida social i cultural ben activa. I d’aquí molts anys, com va dir l’alcalde Pere Pladevall el dia de la seva investidura, poder dir tots plegats i orgullosos “jo també hi vaig participar”. El futur està a les mans de tots els codinencs i totes les codinenques, i per nosaltres, i pels que vindran: estem disposats a guanyar-lo.Arnau Ramírez CarnerRegidor de Comunicació, Comerç, Treball, Integració, Ciutadania i Cooperació]]></content>
		</document>
		<document id="7a63e57b301646c3596c4668361585df" url="http://arnauramirez.blogspot.com/2011/01/suposo-que-es-normal-que-quan-una.html">			<content><![CDATA[Suposo que és normal que, quan una legislatura es va acabant, et passin pel cap un munt de moments. Alguns de bons i d'altres de més difícils. Aquesta no és una actualització per fer valoració de la legislatura, ni per "vendre" gestió del Govern Pladevall. És, sobretot, un buidatge mental, d'emocions, il·lusions, alegries, i també alguna que altra pena. Ni tan sols sé si deixaré aquest text com a un esborrany privat o em decantaré per publicar-lo com un post més al blog.27 de maig de 2007, Pere Pladevall guanya les Eleccions MunicipalsAmb el vídeo que encapçala aquesta entrada començava un canvi polític a l'Ajuntament. La candidatura d'en Pere Pladevall va arrassar l'any 2007, després de 12 anys d'en Francesc Pineda com a alcalde de Sant Feliu de Codines. Vam passar de 2 a 8 regidors. Del 19 al 56% dels vots. Un canvi rotund, incontestable.Recordo aquella nit com si fos ahir. Molts, molts nervis. Amb la sensació que els nostres resultats millorarien perquè l'estat d'ànim general era de canvi, de noves maneres de fer a la Casa de la Vila. Però no esperàvem, ni de bon tros, passar d'una majoria absoluta d'en Pineda a una majoria absoluta d'en Pladevall. I així va ser. Quan els resultats s'anaven confirmant, l'alegria i l'eufòria envaïa a la gent que havia apostat pel canvi necessari. Alguns del PSC, però la majoria homes i dones que, més enllà dels partits polítics, van votar a les persones, a la persona que encapçalava una alternativa creible i real. Aquest vídeo, amb en Pere Pladevall baixant les escales del Centre Cívic -convertit en col·legi electoral-, mentre un munt de codinencs i codinenques l'aplaudien, encara avui dia em posa els pèls de punta. Al final de les escales, l'esperava el fins aleshores alcalde, Francesc Pineda. I els dos es van fondre amb una abraçada digne de recordar. Abraçada que simbolitza el reconeixement de la derrota per part d'en Pineda i un saber guanyar sense revengisme per part d'en Pladevall.Després de la celebració al Centre Cívic, ens vam dirigir un munt de persones junt amb els que formàvem part de la candidatura cap al bar "El Celler del Tiet", per brindar amb cava per la nova legislatura que encetàvem. Recordo que jo estava tan nerviós i empanat que del toldo del bar queia un rajolí d'aigua de la pluja directament sobre el meu cap, i va haver de ser una bona dona la que m'apartés d'allà sota, perquè jo ni me n'adonava.Arranca la nova legislaturaAl dia següent, Sant Feliu es va llevar amb una pila de cartells que deien "Gràcies a tothom". I a partir d'aqui, vam tornar a tocar de peus a terra i començar a preparar el cartipàs de delegació de competències per prendre possessió i nombrar el nou equip de Govern. Val a dir, que en Francesc Pineda va fer un traspàs de l'alcaldia al Pere Pladevall molt digne. Això el Pere sempre m'ho ha recordat, i crec que és de justícia dir-ho. I més encara tenint en compte la situació de tensió i de bronques constants que hi va haver entre el 2003 i el 2007, una legislatura molt difícil tan per al Govern que aleshores hi havia com per la pírrica oposició que èrem.Amb la nova legislatura ja en marxa, i gairebé tots els regidors del nou Govern novells -excepte en Pere i en Joan Puig, que havien estat regidors a l'oposició en l'anterior mandat- i en Jaume Vilardell en d'altres etapes, un dels primers problemes amb que es va topar el nou Govern va ser la caiguda de part de l'edifici de l'entrada del parc de Can Xifreda. Només assebentar-me'n, recordo que vaig anar a veure-ho in situ. I allà em vaig trobar al que aleshores era el Primer Tinent d'Alcalde, en Joan Puig, amb la camisa arremangada i intentant posar ordre. Podria haver estat un accident terrible, però per sort no hi va haver ferits i només va provocar unes hores de llargues cues a la C59, mentre es retiraven les runes. Aquells fets van generar una tempesta política. L'oposició va intentar polititzar el tema, aprofitant també que s'havien enderrocat les arcades, però van obviar que van ser ells mentre eren al Govern els qui havien aprovat aquella obra i l'enderrocament de les arcades, i nosaltres ho vam ratificar a l'entrar a l'Ajuntament perquè no hi havia més remei, com aquell qui diu.Els primers mesos de legislatura del Govern Pladevall també van estar molt marcats pel procés de preparació de la candidatura de Sant Feliu de Codines a la convocatòria de la Llei de Barris de la Generalitat. Tot l'Ajuntament, tant a nivell polític com a nivell tècnic, es va volcar en aquest gran projecte. Els nervis eren molts. I recordo que, quan jo vaig entrar al Govern l'abril de 2008, ja estàvem a la fase final i apunt de conèixer la resolució de la Generalitat. I ens la van concedir. Amb un pressupost de 5'7 milions d'euros, la Llei de Barris es convertia en la subvenció més gran de la història democràtica del poble. La meitat l'aportava l'Ajuntament i l'altra meitat, la Generalitat.L'equipEl nou equip de l'Ajuntament, novell en el camp de la gestió política, va necessitar lògicament un temps per adaptar-se i situar-se. Alguns van arribar a dir que era una estratègia per desorientar al personal i que tot ho acabés controlant l'alcalde. Però el cert és que es va aconseguir consolidar un equip molt maco, amb gent molt diversa pel que fa a edats, a sensibilitats polítiques i, per primer cop, un equip de Govern amb més dones que homes. Això no és bo ni dolent, és simplement una dada més.Un equip amb un programa d'actuació molt clar, i amb tres eixos prioritaris a desenvolupar; canvi radical en el manteniment i neteja de la via pública, canvi total en l'atenció i tracte al ciutadà, i un ambiciós calendari d'obres i reformes dels equipaments municipals.Però em vull centrar en les persones, en cadascua d'elles. En cada un dels companys i de les companyes amb les quals hem compartit aquest viatge apassionant.En Joan Puig, una persona acostumada a pencar molt però bastant tímid a l'hora de parlar en públic. Durant l'etapa d'en Joan com a Primer Tinent d'Alcalde i regidor de Via Pública, Serveis Municipals i Seguretat Ciutadana, es van fer avenços gegants en molts àmbits de la seva acció. Moltes iniciatives que duien al darrera una feinada increible i que són d'aquests tipus de tasques que no es veuen massa a primer cop d'ull, però que han estat capdals.La Marta Verdaguera, companya incansable que ha dedicat moltíssimes hores. Tantes que semblaria exagerat explicar-ho més detalladament. Crec que la seva gestió es pot resumir amb paraules com el tacte, el carinyo, la proximitat, l'empenta i, sobretot, l'allunyament radical de les picabaralles polítiques que aborreixen cada dia a més gent. Una dona tossuda que ha plantat cara a les dificultats, per exemple, en el procés burocràtic i administratiu de la planificació i construcció de la nova Llar d'Infants i de les reformes del Casal Municipal de la Gent Gran i també del Centre Cívic i jardins annexos. La Marta equival a somriure i bon rotllo, sens dubte.En Jaume Vilardell, home experimentat en l'àmbit municipal, ja que va ser regidor en la primera legislatura després de la dictadura, i de nou anys més tard. Un històric apassionat per la feina que fa, i que ha donat valor a molts àmbits oblidats, com per exemple la recuperació i manteniment dels encantadors entorns del municipi: boscos, camins i montanyes que, per la seva feina personal, coneix a la perfecció. Un home de poble, apassionat pel poble, i amb conviccions admirables.La Maria Antònia Gòmez, que per primer cop el 2007 entrava a formar part d'unes llistes electorals i d'un equip de govern. Que ha tingut el coratge de liderar el procés de construcció dels nous vestuaris del Pavelló -que han durat 3 anys!!-, apfrontant les deixadeses i els pals a les rodes que s'ha trobat de temps anteriors. Una incanssable currante, sens dubte.La Laia Jordana, també regidora novell, i una de les apostes joves, que ha estat la mà executora de dur a terme polítiques participatives perquè els vilatants formin part de moltes decisions del Govern. Una de les branques importants del programa electoral, sens dubte, la d'apostar fort per una Comissió de Participació Ciutadana, i fer reunions sectorials amb veïns , per donar veu a tothom que ho vulgui.L'Anna Miralda, una altra aposta jove que ha suposat un revulsiu, sobretot, en les polítiques per al jovent codinenc. Una regidora autèntica, allunyada del politiqueig barat i dels partits polítics, que no ha dubtat en arremangar-se, en ser una jove més en totes les activitats organitzades. En generar complicitats. En involucrar als joves en la presa de decisions,i en l'organització de tot allò que els afectava d'alguna manera. Sens dubte, un canvi molt gran respecte a l'anterior titular d'aquesta regidoria.L'Enric Blancafort, un altre exemple de la pluralitat política de l'equip de Govern, i que ha impulsat iniciatives que han tingut molt ressò a nivell comarcal i provincial, com el Cicle de Jornades Empresarials per fomentar l'emprenedoria al municipi.I com no, l'alcalde Pere Pladevall. El cap visible de l'equip, la persona que va ser capaç de fer un grup, i ja no parlo només del Govern, amb objectius i il·lusions compartides. Un grup d'homes i dones, grans i petits, amb ganes de canviar les coses. Gent de diverses ideologies, però amb la voluntat compartida de solucionar tantes i tantes mancances que té el poble. De canviar la mentalitat de l'Ajuntament per obrir la Casa de la Vila, la casa de tots els codinencs i les codinenques, i tremcar amb aquell vell mite del "poble dormitori". Un home tossut, amb empenta, amb una dedicació increible, inimaginable, que s'està deixant la pell per Sant Feliu. Un home que lluita per aconseguir el que es proposa. Un alcalde que ha estat a l'alçada de les circumstàncies en cada moment, que ha trencat els sectarismes que paralitzaven el progrés del municipi, que ha sabut trencar amb les barreres dels partits polítics essent conscient que, en un municipi com el nostre, allò que importa són les persones i les propostes i objectius d'aquestes. I a la vista, crec, estan els resultats.Tots ells, un bon equip amb un bon líder. Homes i dones amb els que hem compartit infinitat de moments. Hem estat i estem molt units, tot i que val a dir que si ens posem a parlar d'ideologia pura i dura se'ns fan les tantes. Però per gestionar Sant Feliu, com deia, no ens ha calgut compartir estrictament una ideologia, sinó un projecte de poble i un ambiciós programa de Govern, obert a tothom i obert al futur.Tant als que seguirem anant en llistes, com els que no seguirem anant en llistes, a tots ells els volia dedicar, com a mínim, una entrada al blog. Perquè veure'ns cada dia durant 4 anys, i compartir tots aquests i molts més moments, fan que acabis essent com una família. Que l'apreci sigui quelcom compartit. I que, passi el que passi a les properes Eleccions Municipals, i siguin quines siguin les llistes, els vincles creats durant aquesta etapa ja mai es podran trencar.]]></content>
		</document>
		<document id="92d07bd58f1e3e97860e3ff1feaf2687" url="http://arnauramirez.blogspot.com/2011/01/un-altre-pla-docupacio-en-marxa.html">			<content><![CDATA[A finals de 2010, el Servei d'Ocupació de Catalunya va concedir a l'Ajuntament de Sant Feliu de Codines un altre subvenció de 22.767 euros per contractar a 4 persones desocupades del Servei d'Ocupació Local per fer tasques d'Informador Cívic durant sis mesos.Aquest pla d'ocupació s'enmarca en el projecte "Treball als Barris", dins el programa laboral de la Llei de Barris vigent al municipi i que compta amb actuacions, sobretot, en els camps de la millora urbanística, l'accessibilitat per a persones amb mobilitat reduïda i fer més amable els carrers de l'eix comercial, actuacions sobre el parc d'habitatges i la xarxa de clavegueram, i el foment de polítiques socials i d'integració dels nous catalans al municipi.Aquest nou pla ocupacional se suma als molts altres que ja s'han executat durant aquesta legislatura i que han donat feina a un munt de persones del poble que es trobaven en situació d'atur, a més de contribuir amb la seva feina a realitzar tasques informatives, per exemple, sobre el sistema de recollida selectiva o la pacificació del trànsit en hores punta a les zones escolars.]]></content>
		</document>
		<document id="a868e6dfc23d881e1f68bb3049803595" url="http://arnauramirez.blogspot.com/2011/02/inauguracio-del-nou-cami-de-vianants-al.html">			<content><![CDATA[El proper dimecres 9 de febrer, a les 16:30h., l'alcalde de Sant Feliu de Codines, Pere Pladevall, i el president de la Diputació de Barcelona, Antoni Fogué, inauguraran el nou Camí de Vianants al Parc Usart.L’actuació ha consistit a eixamplar la carretera entre el centre urbà de Sant Feliu de Codines i el Parc Usart per crear un espai per a l’ús específic dels vianants. Aquest camí va, doncs, des de la zona on s'ubica el nou Tanatori Municipal inaugurat ja farà uns mesos, fins al parc públic, també millorat i adaptat per fer-lo més bonic i millorar-ne el manteniment.Aquest nou camí és una obra històrica reclamada des de fa molts anys pels codinencs i les codinenques, i que ha finançat la Diputació de Barcelona perquè des de l'Ajuntament s'ha apostat fort per aquest projecte i s'ha estat constant per fer-lo realitat.El nou camí té gairebé un quilòmetre de longitud i un metre i mig d'amplada. Aquest espai permet fer el recorregut entre la zona urbana i el Parc Usart en condicions de seguretat per als vianants. I és que són moltes les persones, grans i petits, avis i àvies, mares i pares, nens i nenes, que van a passejar per aquella zona. L'única mitjanament plana i propera al centre urbà del poble. Amb l'acondicionament del parc, també han incrementat el nombre de persones que hi van per airejar-se, desconnectar, anar a brenar, o a fer el que sigui. Per tant, l'obra, a part de ser molt bonica i tenir unes vistes esplèndides, millora les condicions de seguretat, deixant als cotxes el que és dels cotxes i a les persones el que és de les persones.Com la zona del camí té un valor paisatgístic molt elevat, la revegetació i recuperació ambiental de les àrees sobre les quals s’ha actuat ha estat una prioritat, que ha quedat garantida. Sense semblar massa exagerat, crec que aquesta és una obra fantàstica, que farà molt de bé i que ja era hora que algun Ajuntament la fes.És, doncs, una obra més duta a terme pel Govern Pladevall.]]></content>
		</document>
		<document id="8c82d1dbd0c8e2305843d51f1cbb81e2" url="http://arnauramirez.blogspot.com/2011/02/pere-pladevall-candidat-lalcaldia-de.html">			<content><![CDATA[El dimarts de la setmana passada, 15 de febrer de 2011, l'assemblea de la nostra agrupació local va escollir per unanimitat a Pere Pladevall i Vallcorba com a candidat a la reelecció com alcalde de Sant Feliu de Codines. El propi alcalde ho va anunciar en un tweet la mateixa nit del 15 de febrer.Des d'aleshores ja és oficial, doncs, que en Pere Pladevall es presentarà per segona vegada a les Eleccions Municipals que tindran lloc el proper 22 de maig, d'aqui a tres mesos. I ho farà amb amb un munt de feina feta a les espatlles, i amb un munt de noves propostes per seguir millorant Sant Feliu de Codines des de tots els àmbits d'actuació de l'Ajuntament. Perquè si bé és cert que durant aquests primers 4 anys d'en Pere Pladevall com alcalde s'ha fet moltíssima feina i s'ha avançat molt en la millora de la qualitat de vida dels codinencs i les codinenques, també ho és que tot això ja és passat, i que ara toca parlar de futur.Per aquest motiu, a la mateixa assemblea del 15 de febrer, es va crear un Grup de Coordinació de la Campanya Electoral que, entre altres tasques, dirigirà la redacció del programa electoral per al període 2011-2015.Pel que fa al grup d'homes i dones que acompanyaran a l'alcalde i candidat Pere Pladevall en aquesta nova aventura, conformant la llista electoral, serà durant el mes de març quan l'assemblea l'aprovi definitivament.]]></content>
		</document>
		<document id="25d713bbcd29ffa0b69f878d4470e0ef" url="http://arnauramirez.blogspot.com/2011/02/seguim-sumant.html">			<content><![CDATA[Aquest matí ha començat el Curs de conducció segura de carretons elevadors i tècniques d’emmagatzematge que hem organitzat conjuntament els Ajuntaments de Caldes de Montbui i de Sant Feliu de Codines. Aquesta és la tercera acció formativa que ambdós Ajuntaments fem de forma conjunta per tal de seguir optimitzant els recursos econòmics i humans dels quals es disposen per, amb menys, fer més.La primera acció conjunta va ser un curs de Monitors/es de menjador a l’any 2009 i la primera edició del de Tècniques d’emmagatzematge l’any 2010. Després d'aquestes dues exitoses experiències i de la bona sintonia entre les àrees de Treball i Formació de les dues Corporacions, es va decidir seguir treballant plegats en aquesta línia.L'objectiu de tot plegat: sumar esforços per tal d'estirar al màxim possible els recursos que, al cap i a la fi, són els recursos de tots i de totes. Ja no és cap sorpresa per a ningú que corren temps molt complicats per a moltes famílies i moltes empreses. Les taxes de desocupació són molt elevades i, davant d'aquest panorama, des del Servei d'Ocupació Local de l'Ajuntament codinenc hem apostat fort per ampliar al màxim possible l'oferta formativa per contribuir a la reinserció laboral dels ciutadans i ciutadanes inscrits a la Borsa de Treball. En aquesta direcció hem treballat durant aquests 4 anys, i aquest curs n'és un exemple més.No és l'únic. La setmana passada vam enllestir un altre curs de Manipulació d'Aliments amb 30 persones, i ja estem treballant en l'organització d'un altre de la mateixa temàtica perquè la demanda és elevada. I de cara a les properes setmanes tindran lloc d'altres cursos com el d'Administració Bàsica i Atenció al Client, Comptabilitat Avançada, i Neteja General, entre altres que es puguin anar planificant en funció de la demanda dels usuaris i usuàries del Servei d'Ocupació Local.]]></content>
		</document>
		<document id="d127b337c00d1d37207dcef53e652840" url="http://arnauramirez.blogspot.com/2011/03/candidatura-pladevall.html">			<content><![CDATA[Ahir al vespre es fer pública íntegrament la llista d'homes i dones que acompanyarem a l'alcalde Pere Pladevall cap a les Eleccions Municipals de Sant Feliu de Codines del proper 22 de maig. Gent amb empenta, amb ganes i amb il·lusió. Candidats que repetim i candidats nous. Tots junts, i oberts a tothom, per deixar-nos'hi la pell per tal de seguir fent de Sant Feliu de Codines un poble millor. Aquests són els noms de la Gent Pladevall...1. Pere Pladevall 2. Alex Mir3. Marta Montañà4. Arnau Ramírez5. Cristina Viñals6. Maria Antònia Gómez7. Antoni Luque8. Jordi Hernàndez9. Laia Jordana10. Joan Puig11. Joan Pérez12. Mercè Serratacó13. Marta Verdaguer]]></content>
		</document>
		<document id="bd54c3b40f62564be11fc0596ffe5512" url="http://arnauramirez.blogspot.com/2011/03/el-10-dabril-tot-moda-sant-feliu-de.html">			<content><![CDATA[El proper 10 d'abril tindrà lloc una nova activitat comercial anomenada "Tot Moda" al Centre Cívic "La Fonteta" i exteriors des de les 10 del matí fins les 20h.Aquesta és una iniciativa del Grup de Comerciants Codinencs, que compta amb el suport i col·laboració de l'Ajuntament de Sant Feliu de Codines.Al llarg de la jornada, hi haurà montats estands de complements de moda, animació per als més petits i, cap a les 13h., una exhibició "vintage" de trial a càrrec de l'establiment Moto - Cicles Josep Figueras.Com a punt fort del diumenge, cap a les 18h. tindrà lloc la desfilada de moda unisex, amb un munt de nois i noies del municipi que exposaran les últimes novetats de les botigues de roba de Sant Feliu de Codines.A més a més, durant tot el dia hi haurà també degustació i venda de cava i serveis de perruqueria i de maquillatge en directe.]]></content>
		</document>
		<document id="f85aaf6ac97e7f4a29f072c1aa3e4764" url="http://arnauramirez.blogspot.com/2011/03/escudella-de-carnestoltes-sant-feliu-de.html">			<content><![CDATA[La història diu que l’olla dels pobres era un ritual vinculat a les activitats de carnaval i consistia originàriament, en un ranxo que la població oferia als indigents.A Sant Feliu de Codines, l’escudella pels pobres ja es feia a finals del segle XVIII, i es creu que va continuar ininterropudament com a mínim més d’un segle. La tradició es va estroncar a causa de la Guerra Civil i no es va recuperar fins l’any 1979, gràcies a la iniciativa d’un grup de veïns i comerciants del Pla de l’Os, que van rescatar-la amb un marcat caràcter festiu, de manera que el dimarts de carnaval és un dia en què s’apleguen molts veïns i forasters al voltant de l‘espectacle que formen les olles bullint, mentre esperen amb la cassola o carmanyola a la mà.Ara, el dimarts de carnaval, és un dia en que s'apleguen molts veins i forasters al voltant de l'espectacle que formen les olles bullint mentre esperen amb la caçola o la carmanyola a la mà.Les activitats el dimarts de carnaval comencen molt d'hora, a la plaça Josep Umbert Ventura. A les 7 del matí s'encèn el foc i al costat de les brases tothom està convidat a fer-se torrades i sardines fresques de la costa, regades amb un bon vi.Imatge del post: fotografia de l'Escudella a la Plaça, l'any 1891]]></content>
		</document>
	</documents>
</author>