<author id="ca0badae7e44ac9a0beab7c394e9c63e" url="miquelperis25anys.blogspot.com.es" feed="http://miquelperis25anys.blogspot.com.es/feeds/posts/default" country="ES">
	<documents count="8">
		<document id="22b9f360672c0dce4ee9b83483c7606e" url="http://miquelperis25anys.blogspot.com/2012/04/el-priodic-mediterraneo-publica-un.html">			<content><![CDATA[Diumenge passat, 8 d'abril, el periòdic "MEDITERRANEO" va publicar en el seu suplement cultural "CUADERNOS" un article d'Eric Gras en el qual detalla tot el relacionat amb la presentació als mitjans de comunicació del CD "A RECER DE LA MAR", que va tenir lloc el passat 30 de març en les dependències de l'Ajuntament de Castelló.En l'esmentat article també recorda als lectors la realització de l'acte de presentació que tindrà lloc el pròxim 4 de maig a les 20 h. en el Teatre Principal de Castelló.]]></content>
		</document>
		<document id="28f8947d07b04ff0938cd388c5d3d833" url="http://miquelperis25anys.blogspot.com/2012/04/isabel-garcia-i-mana-ja-te-apunt-un.html">			<content><![CDATA[Cada vegada queda menys per a que arribe el moment en que el Teatre Principal de Castelló s’omplirà de gom a gom per a homenatjar a Miquel Peris i Segarra. Tan sols en un parell de setmanes el CD “A recer de la mar” serà presentat al poble de Castelló i així es veurà materialitzat l’esforç i la il·lusió de totes les persones implicades en aquest projecte.Un dels últims passos és l’elaboració del guió que conduirà l’acte del dia 4 de maig. L’estructura inicial del mateix va ser elaborada per Artur Alvárez i Vicent Jaume Almela i va ser el passat 21 de març quan ambdós es van reunir amb la persona que s’encarregarà de la presentació de l’acte, Isabel García i Mañá. En aquesta reunió es va acordar l’esquema del guió, les intervencions dels participants en l’homenatge i es van fer les propostes adients.Després de recollir gran quantitat d’informació sobre Miquel Peris i també sobre les persones que estaran a l’escenari del Teatre Principal, la que serà la nostra presentadora va començar a desenvolupar i redactar el guió de l’acte.Així, el diumenge 15 d’abril Isabel, Vicent Jaume i Artur es van tornar a reunir. Després de la lectura íntegra del guió tots tres van quedar molt satisfets pel treball realitzat, la qual cosa va fer que les ganes per seguir treballant siguen encara més grans. Es van matisar uns petits detalls i es van donar alguns retocs, envoltats en tot moment d’un ambient de familiaritat, confiança i bon humor.Sens dubte està sent un viatge llarg, però, sembla que la nau ja està arribant a bon port.Foto: (c) Emilio García Mañá.]]></content>
		</document>
		<document id="86d9e8cf5b425c9cf7dad4baf2b1df8e" url="http://miquelperis25anys.blogspot.com/2012/04/lhoritzo-lluu-un-badall-entranyable-i.html">			<content><![CDATA[El passat 20 d'abril "EL PONT"-Cooperativa de Lletres per a la cooperació i difusió de l'activitat literària a les comarques nord del País Valencià va celebrar en el saló d'actes de la Casa de la Cultura de Castelló un sentit i entranyable homenatge a la figura del poeta castellonenc Miquel Peris i Segarra en el 25 aniversari del seu traspàs, "L'HORITZÓ LLUU UN BADALL".L'acte va estar presentat per l'excel·lent quefer i professionalitat de Susanna Lliberós. Es van recitar poemes a càrrec dels poetes Manel Pitarch, Vicent Jaume Almela, Romà Bernad i Antoni Pitarch, entre d' altres. També escoltàrem atentament les paraules del catedràtic i acadèmic de l'AVL, Lluís Meseguer.Així mateix, el cantautor castellonenc Artur Álvarez i Boix va participar en l'acte interpretant tres temes ("A la torre de marfil", "Cante per fora, plore per dins", "Fes soneta") del CD, també homenatge al poeta, "A recer de la mar".I tot submergit en els ambientals acords i melodies de piano del músic i compositor, Carlos Álvarez Prades.Finalment, destacar que va ser tot un èxit de públic, contingut, sentiment i record.]]></content>
		</document>
		<document id="69ce1473f822fe9c04b5a3ed9b104e77" url="http://miquelperis25anys.blogspot.com/2012/04/paraules-musica-llibertat.html">			<content><![CDATA[El periòdic "MEDITERRANEO" publica un article en el suplement cultural "CUADERNOS" del 29/4/2012 que sota el títol de "PARAULES, MÚSICA, LLIBERTAT" desenvolupa el que serà el contingut de l'espectacle musical, poètic i pictòric que tindrà lloc el proper dia 4 de maig en el Teatre Principal de Castelló a les 20 h. amb la finalitat de retre homenatge a l'il·lustre poeta Miquel Peris i Segarra en el 25 aniversari del seu traspàs.Us esperem!]]></content>
		</document>
		<document id="89fe226f40dd92b9bdd040dfa2217153" url="http://miquelperis25anys.blogspot.com/2012/05/el-cantauror-artur-alvarez-acompanyat.html">			<content><![CDATA[Quiet Sommiar, el exlibris de Miquel Peris, va tornar fer-se present en un abarrotat Teatre Principal durant el complet i cuidat homenatge que el cantautor Artur Álvarez amb la col·laboració d'un col·lectiu d'artistes castellonencs van tributar a un dels millors poetes de Castelló, en commemoració del 25 aniversari de la seua mort, sota el títol de “A recer de la mar”, que també dóna nom, al CD editat amb el patrocini de l'Ajuntament de Castelló, en col·laboració de l'Acadèmia Valenciana de la Llengua. Va assistir a l'acte l'Alcalde de Castelló, Alfonso Bataller, Diputat Provincial de Cultura, Vicent Sales, el Director Gerent de Castelló Cultural, Vicent Farnós i les Reines de les Festes i les seues Corts d'Honor. nodrida representació del món cultural castellonenc, en totes les seues modalitats, pintura, escultura, música i per descomptat literatura. Assistí a l’acte la família Peris-Segarra, el seu nebot Xavier Peris, translant-se exclusivament des de Madrid Adela Peris, germana del poeta, acompanyada pels seus fills. L'homenatge a Peris, patrocinat per la Diputació Provincial i Castelló Cultural, que va comptar amb l'elegant i cuidada presentació d'Isabel García, un acte multidisciplinari, en el qual Álvarez, va ser acompanyat per músics de contrastada qualitat, Sara García (flauta travessera), Carlos Colom (percussió) David Mascaró (guitarra) i Ángel Belinchón (baix) i amb la col·laboració especial de l'excel·lent músic i compositor nulense, Juanjo Carratalá, tots ells magistralment dirigits per Carlos Álvarez (teclats). L'homenatge poètic va ser a càrrec dels poetes, Vicent Pau Serra, Vicent Jaume Almela, Josep Porcar, Joan Bta. Campos, Romà Bernad i Josep Antoni Pradells, i l’artístic i interpretatiu, respectivament per, Lorenzo Ramírez i Miguel Ángel Prades.L'escenografia va estar composta, per elements mariners, així la silueta de dues embarcacions de vela, aportades per l'Associació La Barraca del Grau, compartien escena al costat de dues taules d'un cafè literari, l’espai d'ubicació del poeta, adequat com un senzill estudi i un altre espai on, en un gran llenç, aniria recreant el pintor Lorenzo el seu artístic homenatge, que al final descobrirem, un vaixell en el que Peris, cobert amb uns elemements caractèrictics s’enlaira fins al cel envoltat d’oronetes on l’espera la Lledonera. El bust de l'homenatjat, a un dels costats de l'escenari, va ser testimoni de l'acte, que obriria amb la projecció de la imatge del poema visual que Antonio Albalat.Va començar amb la veu en off de l'homenatjat recitant el seu poema, La vela i el vent, a continuació va ser l'actor Miguel Ángel Prades, magníficament caracteritzat com Miquel Peris -tant la jaqueta a quadres, com el bastó era els autèntics de Peris, cedits per la seua família- i en una assolida interpretació ens va oferir el primer monòleg tres que s'anirien alternant durant la nit, en el qual va aconseguir fer present en l'escenari la figura i personalitat de l'homenatjat. continuació seria l'Acadèmic de la Llengua i catedràtic, Lluis Meseguer, qui en un parlament acadèmic, va apropar la figura literària de Peris. Seguidament seria Lorenzo, el primer a ocupar el seu lloc en l'escenari i iniciar la seva recreació pictòrica. A continuació comença la part musical de l'acte en el qual Artur Álvarez i el grup de músics, que interpretaria vuit temes dels quals conforma el CD “A recer de la mar”, A la Torre d'Ivori, Soc el vaixell que són velam desplega, Cante per fora plore per dins, Vull retrobar allò que el seny rebutja, Mai no voldré per llit pedra de marbre, Estel que lluu ma nit, Caragola…alternant amb els recitats dels poetes, Vicent Pau Serra (Sempre nauxer), Vicent Jaume Almela (Mariner), Josep Porcar (Mar d’estiu), Joan B. Campos (Vas i vens), Josep Antoni Pradells (Sonet a Miquel Peris) i Romà Bernat (Homenatge).La germana de l'homenatjat, Adela Peris i el seu nebot, Javier Peris, van ser requerits en l'escenari i obsequiats pel col·lectiu amb una placa record de l'acte, que tots dos van agrair. A continuació, seria l'Alcalde de Castelló, qué en el nom de la Ciutat, va valorar i va agrair als integrants d'aquesta iniciativa, la qualitat de l'homenatge ofert i dedica unes paraules a remembrar la figura d'aquest fill predilecte de Castelló. Un dels moments emotius de l'acte, va ser l'aplaudiment que el cantautor va demanar en agraïment per la seva col·laboració en una cançó del CD del músic i compositor Pepe Falomir. Va finalitzar l'homenatge amb l'últim monòleg de l'actor Miguel Ángel Prades, que va recitar magistralment, Marineret d’ulls blaus. El públic va quedar entusiasmat per la gran qualitat musical, poética i artística del treball presentat, primiant-lo amb una prolongada ovació.Crònica.]]></content>
		</document>
		<document id="a9a7f77431bb7de0fe85f6e59ce93690" url="http://miquelperis25anys.blogspot.com/2012/05/es-convoquen-els-xix-premis-de-la-mar.html">			<content><![CDATA[Els Premis de la Mar de poesia naixien a l'any 1994, per iniciativa de l'Associació Cultural La Barraca amb el recolzament de l'Excm. Ajuntament de Castelló, qui patrocina la convocatòria. Sorgeixen amb la finalitat de crear una convocatòria de poesia al Grau de Castelló que serveixca d'homenatge al poeta i fill predilecte de Castelló Miquel Peris Segarra, personatge d'ampla vinculació grauera.D'aquesta manera, els Premis de la Mar, es divideixen en dues categories: el Premi Grumet, per a menors de 16 anys i el Premi Miquel Peris Segarra, per a majors. L'acte de lliurament dels guardons, es converteix en una festa que recorda la figura del poeta castellonenc.Des de l'any 2007, els Premis de la Mar incorporen el Premi Manel Garcia Grau, per a joves menors de 16 anys, substituint el Premi Grumet.Manel Garcia Grau va estar membre destacat del Jurat dels Premis de la Mar, a més un gran escriptor i poeta.Les bases en aquesta adreça:http://www.castello.es/archivos/245/Premis_Mar_12.pdfAssociació Cultural "LA BARRACA"-Grau de Castelló]]></content>
		</document>
		<document id="6d716476d43c53617978a9cbedea91d1" url="http://miquelperis25anys.blogspot.com/2012/05/lies-miquel-peris-del-grau-de-castello.html">			<content><![CDATA[Text extret del bloc de l'IES MIQUEL PERIS."Dins dels actes programats per la setmana cultural dedicada a la memòria de Miquel Peris i Segarra, el dimarts 3 d’abril, el cantautor Artur Álvarez ha tingut la gentilesa de venir al nostre centre per a presentar públicament el seu últim treball "A recer de la Mar" integrament dedicat a l’obra del poeta Miquel Peris.De manera molt didàctica, l’autor ha anat explicant a l’alumnat present a la sala d’actes el procés de preparació de les cançons i l’enregistrament del seu CD i ha interpretant algunes de les peces per a gaudi de tots els assistents.Agraïm la iniciativa d’Artur Álvarez d’haver elegit el nostre centre per a la seua actuació i apropar a l’alumnat la figura del poeta tan unit al Grau i al seu institut. Ha sigut un encert."]]></content>
		</document>
		<document id="a290a9331cc3a680d5ebff5dd7359647" url="http://miquelperis25anys.blogspot.com/2012/05/video-artur-alvarez-i-boix-canta-soc-el.html">			<content><![CDATA[Artur Álvarez i Boix. Teatre Principal de Castelló "A RECER DE LA MAR"-Homenatge a Miquel Peris 25 anys. (4/5/2012)Lletra: Miquel PerisMúsica: Carlos Álvarez & Artur Alvarez.]]></content>
		</document>
	</documents>
</author>