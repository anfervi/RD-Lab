<author id="fb0d3fd38deff803dafcf6db84ad92ef" url="esquerramora.blogspot.com.es" feed="http://esquerramora.blogspot.com/feeds/posts/default" country="ES">
	<documents count="9">
		<document id="d7a7f090f545ae904470138c2a045ce6" url="http://esquerramora.blogspot.com/2012/08/artur-mas-no-participara-la.html">			<content><![CDATA[El President de la Generalitat, Artur Mas, no participarà finalment en la manifestació independentista de l'11 de setembre. Després de diverses setmanes en les que el govern ha discutit sobre aquesta qüestió, finalment ha decidit que el President només assistirà als actes institucionals. D'aquesta manera, la carta de Rajoy dient que analitzaria el pacte fiscal i les pressions del govern espanyol han funcionat. El President s'excusa en el seu càrrec per no assistir a una manifestació no institucional, i malgrat que ha convidat a participar-hi massivament, a ningú se li escapa que per a molta gent avui Mas ha fallat al seu país. El president de la Generalitat, Artur Mas, no anirà a la manifestació independentista de la Diada convocada per l'Assemblea Nacional Catalana (ANC) i dóna llibertat als membres del seu executiu perquè hi participin. Així ho ha anunciat el portaveu de l'executiu català, Francesc Homs, després de la reunió del primer Consell Executiu. Mas ha explicat dins de la reunió que al president de la Generalitat li correspon presidir els actes institucionals i ha posat èmfasi que en els pròxims temps s'haurà de saber combinar el paper institucional i el paper de la societat civil. D'altra banda, Mas ha remarcat que una manifestació massiva donarà més força a Mas en la reunió amb Rajoy del 20 de setembre. directe.cat]]></content>
		</document>
		<document id="9b7157bb851bc6b043d0df5a629d4a18" url="http://esquerramora.blogspot.com/2012/08/bona-festa-major.html">			<content><![CDATA[Sembla que el cicle de l’any fa balanç  quan arriba aquest moment, en què es plasma per escrit al programa de la Festa Major, les inquietuds, els fets, les il·lusions, el treball, ..., i d’aquesta manera perdura en un recull que després es fulleja i es llegeix a cada casa.A mi, em toca, des del rigor i serietat de l’oposició, adreçar-me també a vosaltres, convilatans, fent reflexions des del moment que estem vivint. Com a Catalans, pensant en l’aportació que fem  l’Estat Espanyol, que sobrepassa a la de qualsevol altra autonomia, i valorant el que rebem a canvi si ens compensa o no.També vivim a causa d’aquest espoli “les retallades”, en sanitat, en educació, en benestar social, cultura, etc. Qui sap on ens portaran. I si, realment com ens volen fer creure, els serveis quedaran afectats o no. Això és fàcil d’esbrinar-ho, només en l’ús del dia a dia de qualsevol ciutadà, no cal grans demagògies, mesureu-ho amb l’ús de l’Hospital, dels Col·legis, de les matrícules universitàries, amb la dificultat de trobar feina o amb la de conservar els drets laborals que tan a costat aconseguir.Pensem que des de la  responsabilitat del govern municipal,  ara mes que mai, s’han de tenir present els moments actuals de dificultat que pateixen molts convilatans en el dia a dia, per tant considerem que cal aplicar polítiques responsables que no suposin cap nova  càrrega econòmica pels veïns de Móra, com ara el fort Increment del IBI, ni per les finances municipals.Ara, només em resta desitjar-vos una Bona Festa Major, sortiu i gaudiu de tots els actes que s’organitzen, i agrair profundament l’esforç i dedicació dels voluntaris de la Comissió de Festes, que sacrifiquen els seu temps, i el no estar totes les hores que voldrien amb la seva família perquè nosaltres puguem gaudir de la Festa.Per uns dies oblideu les preocupacions del dia a dia i Fem Poble !!!Molt Bona Festa Major 2012 !!! Josep A. Moreno i VidalRegidor ERC a l'Ajuntament de Móra d'Ebre ]]></content>
		</document>
		<document id="9a6b4bf9fd93170661ebf871c6a9162e" url="http://esquerramora.blogspot.com/2012/09/el-ple-municipal-de-mora-debre-aprova.html">			<content><![CDATA[Ha sigut el primer municipi de la Ribera d'Ebre en aprovar-laEl grup municipal d’Esquerra de Móra d'Ebre, ha presentat una moció en favor de la independència que ha sigut aprovada al  Ple municipal d'avui, amb els vots a favor d'ERC i CiU, amb l'abstenció del regidor del PP i els regidors del PSC. El regidor republicà, Josep Anton Moreno, ha manfiestat que, ‘Móra d'Ebre ha sigut el primer municipi de la Ribera d'Ebre en defensar que el Parlament de Catalunya sotemi a votació la declaració unilateral d'independència o bé convoqui un referèndum, com a Capital de Comarca ens ho toca fer’. La moció en l'exposició de motius declara Móra d'Ebre com a territori català lliure.Segons Moreno ‘Catalunya està vivint un moment històric i cal que des dels municipis ajudem a fer més fàcil el camí cap a la independència del nostre país'. El regidor republicà també s'ha mostrat convençut de que 'la majoria de pobles de la comarca seguiran l'exemple de Móra d'Ebre i també aprovaran la moció'. Grup Municipal ERC Moment de la votació de la moció]]></content>
		</document>
		<document id="b556013d47fe73db13042dcb033997a4" url="http://esquerramora.blogspot.com/2012/09/l11-de-setembre-al-passeig-del-pont.html">			<content><![CDATA[El proper 11 de setembre la Secció Local de les JERC i ERC, estarem al Passeig del Pont per donar-vos explicació sobre l'espoli que pateix Catalunya a mans d'Espanya, dintre de la campanya prouespoli.cat.L’espoli fiscal que patim els catalans ve de molt lluny. La crisi econòmica evidencia la cruesa de l’espoli social en forma de menys benestar i més dificultats per a la nostra gent.Durant molts anys, els impostos dels catalans han servit perquè l’Estat espanyol basteixi un model econòmic ruïnós, faraònic i centralista. La pertinença a un Estat irresponsable i al llindar de la fallida és una amenaça per al nostre futur com a poble.Som un país fort, amb una economia exportadora i solvent, que no hauria de fer cap retallada si gestionés els seus propis recursos. És hora de tenir la clau de la caixa dels nostres impostos. La nostra gent mereix un futur millor i més digne. Anem per feina! Cap a la República Catalana.CATALUNYA SENSE ESPOLI ÉS UN PAÍS VIABLE. ANEM PER FEINA! CAP A LA REPÚBLICA CATALANA]]></content>
		</document>
		<document id="2c9e020d8c072d5476989daf9b28617" url="http://esquerramora.blogspot.com/2012/09/mocio-de-declaracio-dindependencia-de.html">			<content><![CDATA[En data 24/09/2011, el Grup Municipal d'ERC a l'Ajuntament de Móra d'Ebre, ha entrat una MOCIÓ DE DECLARACIÓ D’INDEPENDÈNCIA DE CATALUNYA, per a que sigui votada en el Ple del proper dijous dia 27, la moció és la mateixa que han anat aprovant diferents municipis de Catalunya, com ara Tortosa, Vic, etc., pensem que Móra d'Ebre no pot quedar enrere en aquests tipus de reivindicacions, i ser coherents amb les decisions preses amb anterioritat, ja que Móra d'Ebre està adherida a la AMI (Associació de Municipis per la Independència), arran d'un altra moció presentada per ERC el 18 de gener de 2012En la moció es demana declarar el municipi de Móra d’Ebre com a territori català lliure i es demanen que es portin a terme el següents punts:PRIMER. Que el Parlament de Catalunya sotmeti a votació la declaració unilateral de sobirania nacional de Catalunya i, si s’escau, convoqui un referèndum sobre la independència de Catalunya.SEGON. Que el Parlament de Catalunya acordi, amb caràcter immediat les mesures i accions que cregui convenient per ordenar la transició fins a la constitució formal de l’estat català i,en especial, les següents:TERCER. Que l’Ajuntament de Móra d’Ebre donarà suport a l’Assemblea Nacional Catalana en les diferents accions que realitzi per a la llibertat de Catalunya.QUART. Notificar-ho a la Presidència del Parlament de Catalunya i a tots els grups parlamentaris, a la Presidència de la Generalitat de Catalunya, a laPresidència del Govern Espanyol, als diferents grups parlamentaris del Congrés de Diputats, a l’Associació de Municipis per la Independència, per tal que aquesta ho comuniqui als seus municipis adherits, i a l’Associació Catalana de Municipis i Comarques i a la Federació de Municipis de Catalunya.Grup Municipal d'ERC]]></content>
		</document>
		<document id="b8da5be314fd93c9b9f67b6ced9715ce" url="http://esquerramora.blogspot.com/2012/10/ara-republica-catalana.html">			<content><![CDATA[El passat dijous dia 18 d'octubre, més d'un centenar de pensones ens vam reunir per escoltar les paraules de Joan Puigcercós, diputat al Parlament, Lluís Salvadó, candidat al Parlament i Montse Perelló, candidata al Parlament per la Ribera d'Ebre, aquest acte estava programat dintre de la campanya informativa portada per ERC a tot Catalunya am el nom de Prou Espoli, www.prouespoli.cat us deixem un vídeo de la intervenció de Joan Puigcercós]]></content>
		</document>
		<document id="9974023bd4666c7432d60c4382bf57dc" url="http://esquerramora.blogspot.com/2012/11/529-gracies.html">			<content><![CDATA[Des de la Secció Local d 'ERC de Móra d'Ebre, us volem agraïr la confiança dipositada amb ERC en aquestes eleccions al Parlament del dia 25.Agraïr a l'electoral fidel que ens va votan any rera any, i a les persones que ho heu fet per primera vegada, hem més que duplicat el nombre de vots i hem duplicat el percentatge de vots, i així com a passat a tot Catalunya, a Móra d'Ebre ens hem convertit en la segona força política en nombre de vots i en percentatge.Com diu el nostre President, ara no us defraudarem, seguirem el nostre projecte polític, aconsseguint una Catalunya independet i socialment més justa.Cliqueu a la imatge per engrandir-la]]></content>
		</document>
		<document id="3de68c667dd52cd305f76a05365f9bdd" url="http://esquerramora.blogspot.com/2012/11/acte-central-terres-del-ebre.html">			<content><![CDATA[Acte públic amb les intervencions d'Oriol Junqueras, candidat a la Presidència de la Generalitat de Catalunya; Lluís Salvadó, candidat al Parlament per les Terres de l'Ebre; Josep Andreu, candidat al Parlament pel Camp de Tarragona, i Josep Caparrós, regidor portaveu d'Esquerra Republicana a la Ràpita.A partir de les 17.30 h, podreu fer un VOL PER LA INDEPENDÈNCIA amb el globus aerostàtic que acompanya els actes centrals d'Esquerra Republicana durant aquesta campanya.]]></content>
		</document>
		<document id="f36b6dfe1a6bcc1f57f72f4959204e77" url="http://esquerramora.blogspot.com/2012/11/eleccions-25-de-novembre.html">			<content><![CDATA[Les Joventuts d'ERC de Móra d’Ebre estem valorant, analitzant i paint l’orgia emocional i electoral viscuda per tots plegats en la jornada de diumenge.Creiem que els resultats obtinguts a les urnes són satisfactoris per Esquerra Republicana de Catalunya tot superant les enquestes més optimistes i assolint la segona posició potencial al Parlament de Catalunya amb 21 diputats. Tot i aquesta primera visió optimista, cal dir que nosaltres no som els vencedors d’aquestes eleccions, però celebrem que ho sigui un partit sobiranista. Arran dels esdeveniments viscuts l’11 de setembre de 2012, Convergència i Unió va fer un gir en la seva política nacional i amb un gest honorable i democràtic van escoltar la veu del poble i van decidir apostar pel que aquest vol, la independència (encara que els hi costi tant pronunciar aquesta paraula). El president de la Generalitat va anunciar que convocaria eleccions, i se’l va criticar per aquest fet per diversos motius. En aquest marc, les JERC Móra d’Ebre creiem que no hi ha cap altra manera millor per conèixer els anhels d’un poble que exercint democràticament el dret de votar i, per tant, tot i les altres fórmules exposades en anterioritat a les eleccions d’aquest diumenge, ara tenim la certesa del que vol Catalunya, tenint en compte l’alta participació d’aproximadament un 70%.Concretament, els resultats electorals van ser els següents:Ciu: 50 (37,04%), ERC: 21 (15,56%), PSC: 20 (14,81%), PP: 19 (14,07%), ICV: 13 (9,63%) C’s: 9 (6,67%), CUP: 3 (2,22%).Durant la campanya electoral es van definir diverses propostes per al procés nacional que definim de la següent manera:-          Estat propi o independència: Defensat per ERC, CIU i les CUP.-         Federalisme (o com va dir el Sr. Navarro, viure en el país de les meravelles): Defensat pel PSC.-          Continuisme o autonomisme (o edat mitjana): Defensat pel PP i C’s.-         Dret a decidir (i quan sapiguem que diuen els Catalans ja ens definirem): Defensat per ICV.En qualsevol cas trobem un escenari parlamentari clarament afí a l’escissió de Catalunya vers el regne d’Espanya. (Políticament i no físicament com alguna premsa de la caverna va arribar a plantejar). Aquells que no creguin el fet d’aquesta superioritat independentista, suposem que és pel fet de no haver cursat l’assignatura de matemàtiques bàsica del cicle elemental de l’escola o simplement pel fet que sumar suposa acceptar aquesta realitat.Fem l’exercici doncs:- Independència = CIU+ ERC + CUP= 50 + 21 + 3 = 74 = 54, 81%- Utopia, vull dir... Alicia en, vull dir... que no s’ho creuen ni ells, vull dir... Rubalcaba, vull dir... si, Federalisme = PSC = 20 = 14,81%- Edat mitjana, repressió, dretes més ràncies, Aznar, Rajoy, toxina botulínica, espoli, desigualtat social, si, Continuisme= PP + C’s= 19+9= 28= 20,74%- Dret a decidir= (sense tenir ni idea del que ells mateixos decidiran en cas de que finalment puguem decidir en el supòsit dels supòsits que l’estat Espanyol ens deixi o no ens deixi i anant o no anant en bicicleta) ICV= 13= 9,63%Tenint en compte que en aquesta legislatura el que es tracta és de realitzar un referèndum o una consulta, és a dir, atorgar el dret a decidir als ciutadans de Catalunya, hem de tenir en compte que, a CIU, ERC i les CUP, s’hauran de sumar els amics de ICV. És a dir:CIU+ERC+CUP+ICV= 50+21+3+13= 87= 64,44%Per tant, ens trobem en un escenari nacional on la independència guanya per majoria absoluta (54,81%) i el dret a decidir guanya per golejada clara (64, 44% dels electors amb la legitimitat que suposa el 70% de participació assolida).  Ara el senyor Mas té uns dies per parlar amb les diferents forces polítiques, dialogar i pactar allò que consideri oportú per tal de governar el país. No s’ha de caure en el parany de ICV i C’s que no volen de cap de les maneres que Artur Mas i Gavarró no assoleixi per segona vegada la presidència de la Generalitat. Això seria trair les urnes, trair al país i trair al poble, ja que ell encapçala la llista que la majoria ha recolzat i en una diferència força considerable en les altres formacions polítiques. Per tant, ERC ha de ser el millor aliat del poble com el senyor Junqueras va dir, i facilitar la investidura del president Mas.A partir d’aquí s’ha de començar a treballar ràpidament per trobar els punts en comú i afanyar-se a tirar endavant els projectes socials i sobiranistes, que van agafats de la mà. La ciutadania té pressa, la gent ha de marxar de les seves cases, els joves no troben feina, els que en troben està mal pagada, i els joves més talentosos han de marxar a l’estranger. La nostra sanitat i la nostra educació està en perill, la justícia cada vegada fa més distincions entre els poderosos i les classes més populars, les nostres empreses no es poden desenvolupar perquè no tenen unes infraestructures prou competents, el corredor del Mediterrani ens fa falta, i així deu pàgines més. Si us plau senyors/es... INDEPENDÈNCIA JA!Esquerra Republicana de Catalunya ho té molt clar.Amics i amigues de Convergència i Unió, aquesta vegada ho teniu fàcil. Incrementem els ingressos (impost de successions a les rendes més elevades i impost a la banca), desfeu tots els pactes als ajuntaments, consells comarcals, diputacions i altres administracions amb el dimoni (PP), i si us plau... res de posar al congelador el projecte d’una Catalunya independent. Estaríeu desfent il·lusions i hipotecant el futur de milions de Catalans i Catalanes. Ara més que mai, a per l’estat propi!VISCA CATALUNYA LLIURE!Joventuts d'Esquerra Republicana de Catalunya de Móra d’Ebre.]]></content>
		</document>
	</documents>
</author>