<author id="8921d7d8f557d3282b42fc04daf55cda" url="amudaria.blogspot.com" feed="http://amudaria.blogspot.com/feeds/posts/default" country="ES">
	<documents count="9">
		<document id="585ba4add7a9bfea369d75f8bde9a496" url="http://feedproxy.google.com/~r/AmuDaria/~3/0AsiJ0rmXJs/punt-pel-barcelistan.html">			<content><![CDATA[I per començar a escoltar una mica de música a l'espera del BARCELISTAN del dijous, us convido a gaudir d'aquesta canço, que particularment m'agrada molt... i per cert, si alguna persona em pot donar informació sobre el tema de la lletra estaré molt agraït...Fins dijous !!!!Entrades relacionades:Barcelistan, l'ànima d'Àsia Central a BarcelonaShabnam Surayo i la música afganesaErkin Abdulla, ritmes flamencs des de XinjiangRayhon, romanticisme des de l'UzbekistanLa música celestial: Tengir-Too]]></content>
		</document>
		<document id="b073cd073062a4ebf2fdc3e72c35074c" url="http://feedproxy.google.com/~r/AmuDaria/~3/7mSBZMJlMLs/barcelistan-lanima-dasia-central.html">			<content><![CDATA[En el marc de les activitats que Amu Daria, associació per a la promoció cultural de la Ruta de la Seda, realitzem habitualment, el proper dijous 28 de gener a les 20.30h al Bar Soho (c. Vallespir, 18, al costat de l’Estació de Sants) tenim el plaer de convidar-vos al naixement d’un nou projecte anomenat BARCELISTAN.BARCELISTAN és un espai de trobada a la ciutat de Barcelona on periòdicament totes aquelles persones interessades per l’Àsia Central, i com no, de persones establertes arreu de Catalunya d’origen centre asiàtic, coincidim per escoltar música, compartir una copa, veure una pel·licula o gaudir d’una exposició de fotografies.BARCELISTAN és el nom d’aquesta primera trobada que vol crear un ambient distès i relaxat en el Bar Soho del popular barri de Sants, on ens acompanyarà un fil musical amb els millors artistes d’Àsia Central, una exposició de fotografíes d’aquesta zona del món i la possibilitat de prendre una copa mentre donem pas a conèixer-nos i compartir experiències i records.En resum, un espai obert a la xerrada, a la tertúlia i al mestissatge que esperem us sigui d’interès. Esteu totes i tots convidats el proper dijous 28 !!!Entrades relacionades:Xerrada "Descobreix el Kirguizistan"Cicle "Els secrets de la Ruta de la Seda"Acte "Khotan, un oasis de seda y jade"La Ruta de la Seda arriba a Montcada i Reixac]]></content>
		</document>
		<document id="3ad382be1b9d53757b648647d8dc3a27" url="http://feedproxy.google.com/~r/AmuDaria/~3/c6gtaUQ4ldo/lhome-bo.html">			<content><![CDATA[Vet aquí que una vegada hi havia un home molt bo, amb un cor ple de generositat, i era estimat i admirat pel seu procedir per la molta gent que el coneixia. Un bon dia de matí va arribar al poble on vivia un famós lama. I l'home, en saber-ho, va demanar poder parlar-li. El lama el rebé immediatament, i postrat als seus peus, l'home li va dir:- "Voldria arribar a la il·luminació, omplir-me de saviesa i compassió per a poder ajudar a tots els éssers vius, i dedicar la vida a l'ensenyament de Budha. Digueu-me, si us plau, què em cal fer?"El lama va veure de seguida que era sincer i pur d'intenció. Li va dir que anés a viure a la muntanya, i què passes la seva vida en oració i meditació. Va donar-li, també, una oració especial per a invocar, dient-li que si ho feia amb prou continuïtat i devoció, que arribaria un dia a l'estat d'il·luminat, disposat i capaç d'ajudar als demès amb les seves saviesa i compassió.L'home va fer el que el lama li havia aconsellat, i va marxar a les muntanyes properes al poble. Es va instal·lar a una cova, a on passava les hores en fervorosa meditació. Va perseverar al llarg de molts anys amb tossuderia i determinació, amanit amb un fervor pur i clar. Però tot i això, no obtenia la il·luminació.Quan ja havia passat vint anys a la cova i pels boscos i els cims de les muntanyes del voltant, el lama va tornar a visitar el poble, i assabentat de la seva presència, va baixar amb rapidesa per a què el tornés a rebre.Va haver d'esperar molts dies, mentre una gentada esperava fent cua per veure al lama, sentir-lo i rebre la seva benedicció. Finalment, quan li va tocar de parlar-li, després de postrar-se als seus peus tres vegades, i oferint-li un mocador de coll blanc, el nostre bon home li va fer cinc cèntims al lama de la seva situació.- "He estat vint anys fent pregària i meditació com em veu dir, però encara no he arribat a la il·luminació. Potser sigui que estic fent quelcom malament?"El lama havia adoptat un to solemne.L'home bo li va explicar el que havia estat fent aquells vint anys.- "Em temo que això per a tú no et serveix ben bé de res. És erroni el que et vaig dir, i potser ara ja mai no podràs obtenir la il·luminació."En sentir-ho, l'home bo va quedar destrossat, i llançant-se als seus peus, va plorar amargament.- "Ho sento de veritat, però ja no puc fer res més per tu."L'home bo, que ja era molt vell, va sentir com si hagués perdut tots aquells anys de la seva vida. Va tornar a la seva cova, i es preguntava què li calia fer.Tots aquells anys esperant i creient que la il·luminació arribaria, i ara li semblava què l' abandonava qualsevol esperança d'assolir mai el seu objectiu.Va seure a sobre la llosa que li feia de llit, de coixí i a l'hora de taula, i tot creuant les cames, va tancar els ulls. I pensava:"Tot i així, crec que em cal seguir fent el mateix que feia, perquè ara és l'única cosa que sé fer; pregar, i meditar."I ara ja sense cap esperança i a l'hora sense cap preocupació per a obtenir la il·luminació, va tornar a deixar-se dur pel ritme antic de la seva devoció, tot allò que tan familiar havia devingut en el seu llarg eremitisme. I sense cap dubte ja, es va adonar que l'havia obtinguda.Va ser capaç de veure el món en tota la seva realitat. Tot era ben clar, transparent. Per fi va comprendre com l'ànsia i el delit per a obtenir-la era precisament el què li impedia d'arribar-hi. Sentia que ara podia ajudar a tots els éssers a trobar la seva pau, mitjançant la seva comprensió i coneixement. Deixaria la cova, estendria les seves noves ales al món, i escamparia els ensenyaments de Budha. Va sortir de la cova, i va veure el poble, avall, lluny. Moltes vegades ja l'havia vist, i tant. Però mai amb tanta claror com ara.I per un fugaç instant li va semblar sentir la rialla del lama, mentre aixecava l'esguard cap al cel on lluïa un intens arc de Sant Martí sobre el blau sense un sol núvol del cel, i uns cims radiants de blanc polsim de neu escabellats pel vent.Extret de "Cuentos populares tibetanos" (José J. De Olañeta Editor. Palma de Mallorca, 1986). Traducció de Jordi Quingles i trobat a “Noticies fresques del turó de l’home”Entrades relacionades:Lung-ta: els cavalls del ventEl búfal i el iacNo tinc tempsEl viatge, un conte tibetà]]></content>
		</document>
		<document id="5134a6a6ae7e0b13b0a863cae871d21" url="http://feedproxy.google.com/~r/AmuDaria/~3/CWroqX1E5IU/idees-pels-propers-barcelistan.html">			<content><![CDATA[Avui us presento el text publicat a la web de La Ruta de la Seda sobre les idees pel proper BARCELISTAN (L'ànima d'Àsia Central a Barcelona)... jo ja vaig pensant..."Tal com vam parlar el dia (o la nit) del primer BARCELISTAN vam fer un recull, escrit i oral, de propostes i d’idees a realitzar en els properes sessions de l’esdeveniment. Avui us fem arribar el llistat de les mateixes, amb una proposta de col·laboració per tal de triar aquelles que us semblim més interessants…Només cal que ens indiqueu quines són les vostres tres activitats preferides de tot el llistat (i mirarem – si es possible- de tractar aquestes temes en els propers Barcelistan) i ens ho feu saber d’una manera força senzilla, mitjançant l’apartat de comentaris d’aquesta web (a sota d’aquest mateixa entrada, en forma de “globus” – o també a l’apartat de comentaris dels blocs on publicarem aquest llistat-), participant al grup de facebook o enviant un correu a info@larutadelaseda.cat.Dit això, aquí van les propostes (molt i molt interessants, gràcies !!! i que hem intentat sintetitzar i organitzar, més o menys… i veureu que estan numerades per facilitar la selecció) que ens heu fet arribar. Per últim, recordar-vos que us demanem la selecció de tres propostes per tal de començar amb aquestes (escollirem les tres més votades), però si tot va bé la nostra modesta voluntat és continuar després amb totes elles o casi… Aquí van:1- Celebració del “nooruz” d’aquest any (el 21 de març)2- Degustació de plats tradicionals / Sessions independents o acompanyant altres activitats3- Degustació de begudes d’Àsia Central: Vodka, Kumis, Llet d’euga, Shirinchoi (te amb kaimak), Airon, Kora Choi o Kok Choi, Bozo (cervesa kirguís), Baltika (cervesa russa), etc… / Taller de te / Taller de vodka.4- Organització de sopars (acord amb algun restaurant) amb cuina d’Àsia Central.5- Taller de cuina d’Àsia Central.6- Taller de rus per viatjar (3h-6h.)7- Sessions d’intercanvi lingüístic (rus, català, castellà o altres)8- Xerrades sobre viatges / Presentació de rutes per Àsia Central9- Presentació de llibres de viatges (acord amb alguna llibreria).10- Conferències sobre viatges o personatges històrics: Marco Polo. Clavijo, Omar Jayyam, Avicena, Ibn Batuta, Manas,etc.11- Organitzar un viatge en grup a algun país d’Àsia Central.12 – Exposicions de fotografia / presentació del relat del viatge13- Presentació de la cultura urbana de les ciutats d’Àsia Central (actualitat, modes urbanes, música, pàgines d’internet, “hits” actuals, tendències, moda, etc.)14- Taller sobre l’actualitat literària i lectora d’Àsia Central.15- Sessions de contes de la Ruta de la Seda i Àsia Central.16- Sessions de tradicions d’Àsia Central (valors, educació, família, bodes, festivitats, etc.) a càrrec de persones d’Àsia Central.17- Sessions de “records d’infantesa” (aquest nom ens l’acabem d’inventar). A partir de fotografies familiars o de l’infantesa presentar diferents records o anècdotes que permetin conèixer la cultura del país. Aquesta proposta és tant perquè ho faci gent d’Àsia Central com gent de Catalunya o altres llocs…18- Sessions de cinema (films o curts) amb pel·licules d’Àsia Central i els països de la Ruta de la Seda.19- “8 hores de la Ruta de la Seda” (passi de tots els capítols de la sèrie de televisió (NHK), acompanyat d’altres acitvitats: àpat, exposicions, etc.)20- Actuacions musicals / Espai de debat sobre les actuacions musicals i el tipus de música21- Cicle de cinema d’Àsia Central en temps soviètics (anys 60-80).22- Classes pràctiques de balls / Tallers o acord amb alguna escola de ball oriental.23- Taller de jocs de taula d’Àsia Central (a que es juga…? : “escacs de Tamerlà“, backgammon…)24- Cicle sobre Àsia Central o sobre algun dels seus països (Uzbekistan, Kirguizistan, Kazakhstan, etc.) on en quinze dies s’organitzin conjuntament exposicions, conferències, tallers, música, moda, literatura i altres activitats."Bé, un munt de propostes: suggeridores, apassionades, divertides, curioses, què us semblen...? esperem que us siguin d'interès i endavant amb la tria... jo ja tinc les meves tres...]]></content>
		</document>
		<document id="b9618e76c69d8c3a0662424bf5f35174" url="http://feedproxy.google.com/~r/AmuDaria/~3/eSAYlllR0X8/el-darrer-dia-de-mil-dos-cents-quaranta.html">			<content><![CDATA[PròlegAmigues i amics, avui escric els darrers mots d'aquest bloc...Ja fa uns mesos que seguint els ensenyaments d'un vell proverbi sufí: “Quan hagis d’escollir entre diferents camins, tria sempre el camí del cor. Qui escull el camí del cor mai no s’equivoca” em plantejava tancar aquest espai... però un cop decidit el dia, me n’adono que aquest ha arribat un xic massa aviat, és avui...Em llevo estrany, ja fa dies que vaig fullejant el text definitiu sense acabar de trobar aquella entonació que hom considera necessària... i una idea es fa forta en el meu cervell:- Estic tancant el bloc Amu Daria... fa més de tres anys (exactament mil dos-cents quaranta-set dies) que escric setmana rere setmana aquest bloc...I sorneguera una altra idea brolla:- En el darrer any no és gaire exacte aquesta afirmació... i somric internament...Estiro les cames assegut davant l'ordinador veient les guspires de colors de les plantes de la terrassa i flairo més enllà el mar i la muntanya... això em fa pensar com aquest bloc va néixer en ruta pel desert, com es va fer al recer d'una acollidora i fosca habitació i com s'acaba a tocar d'un cel blau...Em trobo en els retocs finals del darrer post (o millor dit, entrada, com m’he entossudit a anomenar-la fins al dia d'avui), penjo una foto aquí, moc l'altra més avall, repasso les faltes, de ben segur que alguna se m'escaparà..., llegeixo les darreres paraules, i em pregunto en veu alta si són prou adequades... és això el que vull dir...? què em deixo...?Bé... s'acaba el temps... aturo la mirada en el darrer punt i apart... Suo una mica potser per la calor de l'agost potser pel moment, i mentre un lleuger somriure es dibuixa en el meu rostre em descobreixo amb una sensació un xic estranya. Sense adonar-me’n em ressegueixo amb la llengua els llavis i amb plaer veig com un núvol de tristor (potser avançada melangia) s'allunya per la finestra en direcció al mar...Ara sí, em crec a punt... per darrera vegada observo detingudament els tons carbassa del botó "publica un missatge" mentre el cursor esdevé fletxa fugissera que travessa la pantalla en una maldestra diagonal... se sent el clic... s’acompanya d’un silenci... acabo de publicar l’entrada:"Fou en un llunyà 26 de març de l'any 2007, i després d'un viatge de vuit mesos per l'orient de la Ruta de la Seda, que vaig escriure unes primeres paraules:No recordo quin va estar el primer cop que em vaig deixar seduir per noms com Kashgar, la Ruta de la Seda o les “muntanyes celestials”, potser, en alguns vespres abans de sopar, a l’habitació de la meva infantesa concentrat, amb tots els sentits, en històries d’aventures al sostre del món o en paradisos perduts com Shangri-La. De ben segur, la meva imaginació, de nen de ciutat, devia volar els dilluns a les danses orientals de “Les mil i una nits” amb donzelles absolutament delicioses i malvats terriblement dolents, i els dimarts a les riques caravanes de camells que, amb inimaginables penúries, travessaven els deserts més àrids i les muntanyes més altes amb pics que tocaven el blau cel...I ara tot d'una, ja han passat més de tres anys on s’han esdevingut més de 150 entrades (aquelles seductores “Caravanes de paraules”), on s’han subscrit prop de 325 persones, on s’han escrit més de 300 comentaris, on s’han rebut més de 115.000 visites...I tot plegat acompanyat per un munt d'experiències vitals nascudes i compartides gràcies a aquest bloc, com l'associació Amu Daria, les xerrades de Coneguem el Món, El Bloc dels Viatges, el portal de viatges Narinant.cat, La Catosfera, el fòrum Viatgem Plegats, els Barcelistan, el recull “Un viatge al colors i sabors de la Ruta de la Seda: vuit relats d'amor” finalista del Primer Concurs de relats de Viatges Mikel Essery i publicat al llibre Mambo Poa, els Premis Bloc Solidari, Arte y Pico o Blog Dorado, el fet d’haver participat en el "Blog Action Day" en les edicions dels anys 2008 i 2009, el relat "Osh, l'obertura Larsen" publicat al llibre La Catosfera Literària, la participació en el Blocaire Invisible, l'experiència a l'INTO 2009 a Mallorca, els acords amb la Revista Seda o Turkestania Club, els articles a les revistes Fronteras de Papel o Lonely Planet...I a més, he estat afortunat amb noves amistats amb qui compartir aquests sentiments i experiències (de ben segur me’n deixo molts, però...): Núria, Lluís, Nàdia, Jordi, Olivier, Victor, Germán, Asyl, Manu, Elmira, Xavi, Kim, Bezhod, Luís, Alty, Francesc, Fernando, Mercè, Joan, Susana, Gemma, Javi, Tuba, Jordi, Mar, Laura, Ferran, Toni, Oscar, Hernán, Yolanda, Bel, Salvador, Mercè, Xevi, Gabriel, Oriol, Humbert, Miranda, Teresa, Cristina, Laura, Trini, Antonio, Núria, Eduard, Marta, Eva, Aurèlia,Toni, Josep Maria, Anne-Laure, Guillem, Lucía, Anna, Robertinhos, Clint, Veí, Gabriel i molts més... gràcies per acompanyar-me !!!I no puc estar-me de mostrar el meu amor i el meu agraïment a la Sònia, companya d’alegries, de somnis i de descobriments, que ha fet possible els millors anys de la meva vida i aquest bloc (amb un munt de paciència, comentaris i correccions...).Ben aviat, naixerà un nou projecte, potser una nova web, potser un nou bloc, qui sap...?, on continuar escrivint històries i experiències i on continuar compartint sentiments... espero tenir la sort i el plaer de retrobar-nos... i ja us avanço que allà podreu trobar un gran nombre dels relats que han estat publicats en aquest bloc, per exemple "La música del dilluns" que fou l'entrada més comentada i una de les que va tenir més visites en aquests anys... o algunes de les meves entrades preferides com "Quaderns de viatges", "Encanteri gastronòmic", "El camí del te", "Osh: L'obertura Larsen" o "Gràcies".I acabo, Moltes gràcies a tots i totes per acompanyar-me en aquest petit viatge... Molts petons i fins la propera !!!!.”PostdataPerò abans d'acomiadar-me definitivament us volia convidar a visitar aquestes pàgines viatgeres que de ben segur us encantaran:Per tal de saber molt més sobre la Ruta de la Seda (informacions sobre cada país, activitats - exposicions, tallers, conferències, viatges, música, contes, gastronomia, etc.- i un munt de projectes) podeu visitar la web d'AMU DARIA, associació per a la promoció cultural de la Ruta de la SedaPer tenir més informació sobre viatges (allotjaments, vols, transports, agències, literatura, blocs, l'oratge, mapes, etc...) podeu visitar el portal de viatges en català NARINANT.CATNo us oblideu de visitar el web de CONEGUEM EL MÓN on trobar l'actualitat viatgera i on cada mes podeu trobar la informació d'una xerrada a Barcelona sobre destinacions d'arreu del món.Si voleu ajuda i compartir informacions i idees sobre el món viatger podeu participar en el fòrum VIATGEM PLEGATSI per últim, en EL BLOC DELS VIATGES trobareu prop de mil relats i blocs de viatges en català d'arreu del món... el millor lloc per conèixer les experiències i consells d'un munt de viatgers...]]></content>
		</document>
		<document id="e9d3af3e976dbb65ebc66cb5c5f7479b" url="http://feedproxy.google.com/~r/AmuDaria/~3/HUiziSlbo1E/lencanteri-del-barcelistan.html">			<content><![CDATA[Estic encantat...Us preguntareu per què...? doncs ben senzill, el passat dijous vaig poder estar al Barcelistan i vaig gaudir de la companyia d'un munt de gent... alguns coneguts i amics, altres retrobats i d'altres de nous... bona gent amb la que vaig compartir tres o quatre hores parlant de viatges, de les muntanyes nevades, de la poesia, de l'hospitalitat, de les rutes en cotxe, de la cuina de l'Uzbekistan, de l'emigració, del cel blau, de les diferències i de les semblances, de la bellesa, dels catalans, del perquè escrivim blocs, de la llum dels capvespres, de la distància, del te verd, de quin és el millor pas per creuar a la Xina o de l'enyor... i a més, vam xerrar de fer mil i una coses més junts...Tant és així que em trobo assegut davant de la pantalla deleròs de l'arribada del proper Barcelistan...Entrades relacionades:Barcelistan, l'ànima d'Àsia Central a BarcelonaA punt pel BarcelistanXerrada "Descobreix el Kirguizistan"Cicle "Els secrets de la Ruta de la Seda"Acte "Khotan, un oasis de seda y jade"]]></content>
		</document>
		<document id="65c9498496ec199ec0d04047df88e8e5" url="http://feedproxy.google.com/~r/AmuDaria/~3/iaHTr1HB2UQ/el-portal-de-viatges-en-catala.html">			<content><![CDATA[Fa poques setmanes ha nascut NARINANT.CAT, el portal de viatges en català, on es poden trobar les millors ofertes de viatge (vols, vacances, hotels, apartaments, albergs, B&B, creuers, lloguer de cotxes, etc.), un ampli ventall d’agències de viatges i tota mena d’informacions (mapes, literatura de viatges, oficines de turisme, blocs, gastronomia, cursos d'idiomes, turisme responsable, l'oratge, centres catalans arreu del món, història, solidaritat, tradicions, etc.) per gaudir abans, durant i després del viatge.Podeu trobar un munt d'informació sobre més de cinquanta països o destinacions d'arreu del món, com per exemple: Xina, Àustria, Mèxic, Turquia, Marroc, Alaska, Holanda, Grècia, Cuba, Costa Rica, Síria, Noruega, Vietnam, Portugal, Uzbekistan, Japó, Algèria, etc... a més d'altres pàgines amb informació de les agències pel tipus de viatge (ofertes, esquí, aventura, sol i platja, creuers, viatges musicals, viatges escolars, senderisme, etc.), d'hotels d'arreu del món, de vols (línies aèries, aeroports, reserves, etc.), de càmpings i autocaravanes, d'albergs, apartaments i B&B a les principals ciutats, i molt més ... i tot en català !!!Des del bloc Amu Daria us vull convidar a visitar aquest nou portal i a sortir de viatge pel món de Narinant.cat...]]></content>
		</document>
		<document id="397e5f0170d46a0913a09d00e38d8b96" url="http://feedproxy.google.com/~r/AmuDaria/~3/j922LzIeqUw/una-obra-mestra-tintin-al-tibet.html">			<content><![CDATA[Hi han dos personatges del món del còmic que sempre m'han encantat i que m'acompanyen des de l'infantesa, són l'Astèrix i en Tintín. D'aquest darrer avui us volia presentar un breu resum de l'argument d'una de les seves històries més fascinants, Tintín al Tibet:"Després de llegir als diaris la notícia d’un accident aeri a l’Himàlaia, Tintín té un somni en el qual el seu jove amic Xang està ferit i mig enterrat a la neu i li demana ajut. A l’endemà s’assabenta pel diari que Xang viatjava a l'avió sinistrat i que no s’han trobat supervivents. Però en meTintín té la certesa que el seu amic és viu i se’n va cap a Katmandú, amb l’objectiu d’organitzar una expedició de rescat..."Tal com ens comenta l'extracte de l'Editorial Juventud, editora dels còmics a casa nostra, aquesta obra coincideix amb una època de grans turbulències en la vida d’Hergé, i la seva creació va constituir per a ell una veritable teràpia, que el va ajudar a tirar endavant. Segons ens explica el mateix Hergé, per aquella època, travessava una autèntica crisi vital: sofria somnis i malsons gairebé sempre blancs, nevats, que es repetien una i altra vegada, fins el punt que l’autor va haver d’anar a un psiquiatre, el qual va aconsellar-li que deixés aquell treball que no era capaç d’acabar. Per sort, l’Hergé no ho va fer. No tan sols va acabar Tintin al Tibet, sinó que –segons l’opinió de molts i entre aquests la meva– és una de les seves obres mestres.El color blanc també regna en gairebé tota l’obra, però ara no és com un malson sinó com una depuració. Aquí veiem Tintín en la seva versió més humana, molt preocupat pel seu amic desaparegut i que emprèn un llarg i perillós viatge seguint un somni en el qual l’ha vist amb vida. En aquesta obra, Hergé dóna curs a la seva fascinació per l’Orient i per els fenòmens paranormals, somnis premonitoris, telepaties, levitació, etc.L’Hergé va documentar-se molt a fons per realitzar aquesta obra. Segons ens informa ell mateix, per a la figura del ieti, tenia la llista de totes les persones dignes de crèdit que l’havien vist, amb una descripció molt precisa de la seva forma de vida, i la fotografia de les seves petjades. Hergé va conèixer el vencedor de l’Anapurna, Maurice Herzog, el qual també havia vist les petjades i les hi va descriure, indicant que no eren les de cap ós sinó les d’algun bípede que s’aturava al peu d’una muntanya rocosa.Només resta que recomanar-vos la seva lectura... ja em direu...]]></content>
		</document>
		<document id="903b34ca3af1c69ac27ea319acaa4141" url="http://feedproxy.google.com/~r/AmuDaria/~3/McDgPlQKxKk/imatges-de-descobreix-la-ruta-de-la.html">			<content><![CDATA[I el passat divendres 18 de Juny va tenir lloc la xerrada “DESCOBREIX LA RUTA DE LA SEDA, un viatge a través dels camins del coneixement“, a càrrec de Germán Aguilar, autor del bloc El último bazar (podeu veure aquest resum de la seva ruta en aquest vídeo) i de Victor Molero, autor de l’exposició Sensacions de Seda, organitzada per de Coneguem el Món i amb el suport d’Amu Daria, Associació per a la promoció cultural de la Ruta de la Seda i del Barcelistan...Una xerrada molt i molt interessant on van assistir prop de setanta persones que vam gaudir dels records, les informacions, els comentaris i les anècdotes del Victor i el Germán i de la qual podeu veure unes primeres imatges (també en el facebook d'Amu Daria Associació podeu trobar un àlbum de fotos):Entrades relacionades:Xerrada "Descobreix la Ruta de la Seda"Xerrada "Descobreix el Kirguizistan"Xerrada "Descobreix Mongòlia"L'encanteri del Barcelistan]]></content>
		</document>
	</documents>
</author>